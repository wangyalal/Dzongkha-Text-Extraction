སྐད་ཡིག་དང་རྩོམ་རིག། 
སློོབ་རིམ་བཅུ་གཉིས་པ།
ཤེས་རིག་འཆར་སྣང་། 
རྒྱལ་ཡོོངས་དགའ་སྐྱིད་དཔལ་འཛོམས་ཀྱི་ ལྟ་བ་འཛིན་པའི་ ཤེས་ཡོོན་ཅན་དང་ འབྲུག་པའི་མཐུན་མོང་མ་ཡིན་པའི་ཁྱད་ཆོས་ཐ་དམ་ཚིག་དང་ ལས་རྒྱུ་འབྲས་ཚུ་ འགྱུར་བ་མེདསློོབ་གྲྭའི་ཤེས་ཡོོན་ལས་ཁུངས།
ཤེས་རིག་དང་རིག་རྩལ་གོང་འཕེལ་ལྷན་ཁག།སྐད་ཡིག་དང་རྩོམ་རིག།
སྩོབ་རིམ་བཅུ་གཉིས་པ། སྩོབ་གྲྭའི་ར་གཞུང་རྩོམ་སྒྲིག་ལྟེ་བ།
སྩོབ་གྲྭའི་ཤེས་ཡྩོན་ལས་ཁུངས།
ཤེས་རིག་དང་རིག་རལ་གོང་འཕེལ་ལྷན་ཁག།དཔེ་སྐྲུན་འབད་མི། སློབ་གྲྭའི་རྩ་གཞུང་རྩོམ་སྒྲིག་ལྟེ་བ།
བརྒྱུད་འཕྲིན་ཨང་ གློག་འཕྲིན་ཨང་སྤར་དབང་©༢༠༢༤ སློབ་གྲྭའི་རྩ་གཞུང་རྩོམ་སྒྲིག་ལྟེ་བ། སློབ་གྲྭའི་ཤེས་ཡོན་ལས་ཁུངས། ཤེས་རིག་དང་རིག་རྩལ་གོང་འཕེལ་ལྷན་ཁག།
དཔེ་དེབ་འདི་ འབྲུག་རྒྱལ་ཁབ་ཀྱི་རྒྱལ་ཡོངས་ སློབ་གྲྭའི་དོན་ལུ་ རྩོམ་སྒྲིག་དང་ དཔེ་སྐྲུན་འབད་ཡོདཔ་ལས་ ཤེས་རིག་དང་ རིག་རྩལ་ གོང་འཕེལ་ལྷན་ཁག་གི་ སློབ་གྲྭའི་རྩ་གཞུང་རྩོམ་སྒྲིག་ལྟེ་བ་ལས་གནང་བ་མེད་པར་ དཔེ་སྐྲུན་དང་ ཚོང་སྒྱུར་སོགས་ འབད་ནི་ལས་འཛེམ་གནང་།
དཔེ་སྐྲུན་ཐེངས་དང་པ། 
ང་བཅས་ཀྱི་འགན་ཁག།
ང་བཅས་ཀྱི་རྒྱལཔྩོ།
མི་དབང་མངའ་བདག་རིན་པྩོ་ཆེ་མཆོག་ དུས་ཡུན་ཉིན་ནུབ་མེད་པར་ རྒྱལ་ཁབ་ཀྱི་རང་བཙན་དང་གོང་འཕེལ། 
མི་སེར་གྱི་ཞི་བདེ་དང་དགའ་སྐྱིད། 
གཞུང་སྐྱོང་གི་ལམ་ལུགས་ འཛིན་སྐྱོང་སྤེལ་གསུམ་ ཡར་དྲག་གི་དྩོན་ལུ་ ཐུགས་ཀྱི་ཚ་གྱང་ ག་བ་ལྷགཔ་སྦེ་བཞེས་ཏེ་ ཕྱག་ལཱ་གནང་མི་ བློྩོ་གཏད་སའི་དཀོན་མཆོག་དང་ སྐྱིད་སྡུག་གི་གོངམ་ དྲིན་ཅན་ཕམ་བཟུམ་ཅིག་ཨིན། 
དེ་འབདཝ་ལས་ ང་བཅས་འབྲུག་མི་ཡྩོངས་ཀྱིས་ མི་དབང་མངའ་བདག་རྒྱལ་པྩོ་མཆོག་ལུ་ སྒོ་གསུམ་གུས་པའི་གུས་བཏུད་ཕུལ་ཏེ་ བཀའ་ག་གནངམ་དང་གསུང་ཅི་སྒྲུབ་ཀྱི་ཕྱག་ཕྱི་ཞབས་ཏྩོག་ཞུ་དགོཔ་ཨིན།
ང་བཅས་ཀྱི་རྒྱལ་ཁབ།
འབྲུག་རྒྱལ་ཁབ་འདི་ ང་བཅས་འབྲུག་མི་ཡྩོངས་ ཕ་བརྒྱུད་བུ་བརྒྱུད་ཚ་བརྒྱུད་སྦེ་ བསྐལ་པ་མ་སྟོྩོང་གི་བར་དུ་ འཚྩོ་བ་བསྐྱངས་ཏེ་སྡོྩོད་སའི་ ཕ་གཞིས་ཅིག་ཨིན། 
དེ་འབདཝ་ལས་ རྒྱལ་ཁབ་ཀྱི་ འཕྲལ་གྱི་ཞི་བདེ་དང་དགའ་སྐྱིད།
ཕུགས་ཀྱི་ རང་བཙན་དང་གོང་འཕེལ་གྱི་དནྩོ ་ལུ་ ཤ་ཞེན་གྱི་སེམས་ཤུགས་སྦོྩོམ་སྦེ་ར་བསྐྱེད་དེ་ ཕྱག་ཕྱི་ཞབས་ཏྩོག་ཞུ་དགོཔ་ཨིན།
ང་བཅས་ཀྱི་གཞུང་།
ང་བཅས་ཀྱི་གཞུང་འདི་ དམངས་གཙྩོའི་ར་ཁྲིམས་ཅན་གྱི་ རྒྱལ་བརྒྱུད་ཀྱི་གཞུང་ཨིན། 
རྒྱལ་ཁབ་འཛིན་སྐྱོང་སྤེལ་གསུམ་གྱི་ ཕྱག་ལཱ་ག་ར་ གཞུང་གིས་ཐུགས་ཐག་བཅད་དེ་ གནང་དགོཔ་ཅིག་ཨིན། 
དེ་འབདཝ་ལས་ དང་པ་བཙག་འཐུའི་སྐབས་ལུ་ རང་མྩོས་རྣམ་དག་གི་ ཚགྩོ ས་རྒྱན་བཙུགས་ཏེ་ ལྕོགས་གྲུབ་ཅན་གྱི་འདེམས་ངོ་བཙག་འཐུ་འགྲུབ་ཐབས་འབད་དགོཔ་དང་། 
གཉིས་པ་བཙག་འཐུ་གྲུབ་ཞིནམ་ལས་ ཕྱག་ལཱ་གནང་པའི་སྐབས་ལུ་ འདྲ་མཉམ་དང་ དྲང་བདེན་ དྭང་གསལ་གྱི་སྒོ་ལས་ རྒྱལ་ཁབ་ཀྱི་འཕྲལ་ཕུགས་གཉིས་ལུ་ཕན་པའི་ ཕྱག་ལཱ་ལེགས་ཤྩོམ་གནང་ཐབས་ཀྱི་ རྒྱབ་སྐྱོར་ཕུལ་དགོཔ་ཨིན།
ང་བཅས་ཀྱི་རིག་གཞུང་།
རྒྱལ་ཁབ་ཀྱི་ སྐད་ཡིག་དང་ གྱོན་ཆས་ ལམ་སྲོྩོལ་ ཆོས་ལུགས་ བཟོྩོ་རིག་ བསམ་སྤྱོྩོད་ཀྱི་རྣམ་གཞག་ འཚྩོ་སྐྱོང་གི་ལམ་ལུགས་ཚུ་ལུ་ རྒྱལ་ཁབ་ཀྱི་རིག་གཞུང་ཟེར་སབ་ཨིན། 
རྒྱལ་ཁབ་ཀྱི་རིག་གཞུང་འདི་གིས་ ང་བཅས་རའི་རྒྱལ་ཁབ་འདི་ སྔོན་གོང་ལས་ རང་བཙན་ཨིན་པའི་ ངོ་རྟགས་ཅིག་སྟོྩོན་ཚུགསཔ་མ་ཚད་ རྒྱལ་ཁབ་ཀྱི་ཞི་བདེ་ཡང་རིག་གཞུང་དེ་ཚུ་ལུ་བརྟེན་ཏེ་འཐྩོབ་ཚུགསཔ་ཨིན། 
དེ་འབདཝ་ལས་ རྒྱལ་ཁབ་ཀྱི་རིག་གཞུང་བཟོང་པྩོ་ཚུ་ལུ་ རྩིས་མཐྩོང་དང་གུས་བཀུར་བསྐྱེད་ཐྩོག་ལས་ ཉམས་སྲུང་དང་གོང་འཕེལ་གཏང་ཐབས་ལུ་ སེམས་ཤུགས་བསྐྱེད་དེ་ ལཱ་འབད་དགོཔ་འདི་ཁག་ཆེ།
བཀའ་དྲིན་དགའ་ཚྩོར།
སློབ་གྲྭའི་རྩ་གཞུང་ལས་ཚན་གྱི་ཁ་ཐུག་ལས་ འབྲུག་རྒྱལ་ཁབ་ནང་ ཤེས་རིག་ལམ་ལུགས་དང་ སྤུས་ཚད་ཡར་དྲག་བཟོ་ནིའི་དོན་ལུ་ ཁག་ཆེ་བའི་མ་དངུལ་གྱི་རྒྱབ་སྐྱོར་གནང་མི་ འབྲུག་རྒྱལ་གཞུང་ལུ་ བཀའ་དྲིན་དགའ་ཚོར་ཞུ་ནི་ཨིན། 
དེ་དང་གཅིག་ཁར་ ཆོས་ཚན་དཔེ་དེབ་རྩོམ་སྒྲིག་གི་ལཱ་ནང་ཁྱད་རིག་གི་གྲོས་སྟོན་དང་ ཕན་འདེབས་ཀྱི་གྲོགས་རམ་མཛད་མི་ གཤམ་གསལ་ ཤེས་ཡོན་མཁས་མཆོག་དང་ ཁྱད་པར་ཅན་གྱི་སློབ་དཔོན་ཡོངས་ལུ་ ཤེས་རིག་དང་རིག་རྩལ་གོང་འཕེལ་ལྷན་ཁག་ སློབ་གྲྭའི་རྩ་གཞུང་ལས་ཚན་གྱི་་ཁ་ཐུག་ལས་ བཀའ་དྲིན་དགའ་ཚོར་ཞུཝ་ཨིན།
ཞིབ་འཚྩོལ་དང་མཐའ་དཔྱད་རྩོམ་སྒྲིག།
རྡོ་རྗེ། རྩ་གཞུང་རྩོམ་སྒྲིགཔ། སློབ་གྲྭའི་རྩ་གཞུང་རྩོམ་སྒྲིག་ལྟེ་བ།
རྩོམ་སྒྲིགཔ།
༡ བསམ་གཏན། 
ལེགས་བཤདཔ། 
སྟག་རྩེ་རིག་གཞུང་མཐོ་རིམ་སློབ་གྲྭ།
༢ བསྟན་འཛིན་རྡོ་རྗེ། 
ལེགས་བཤདཔ། 
སྟག་རྩེ་རིག་གཞུང་མཐོ་རིམ་སློབ་གྲྭ།
༣ བཀྲ་ཤིས་ཕུན་ཚོགས། 
ལེགས་བཤདཔ། 
སྟག་རྩེ་རིག་གཞུང་མཐོ་རིམ་སློབ་གྲྭ།
༤ ཚེ་རིང་དཔལ་འབྱོར། 
ལས་རིམ་འགོ་དཔོན་ཞིབ་རོགས། 
སློབ་གྲྭའི་ཤེས་ཡོན་ལས་ཁུངས།
༥ བཀྲ་ཤིས་སྟོབས་རྒྱས། 
ལེགས་བཤདཔ། 
སྤ་རོ་ཤེས་རིག་མཐོ་རིམ་སློབ་གྲྭ།
༦ མ་ནི་རྡོ་རྗེ། 
ལྟ་ཞིབ་འགོ་དཔོན། 
འབྲུག་གི་སློབ་གྲྭའི་ཆོས་རྒྱུགས་དང་བརྟག་ཞིབ་ཚོགས་སྡེ།
༧ བསོད་ནམས་བསྟན་འཛིན། 
སློབ་དཔོན། 
དབྱངས་ཅན་ཕུག་འབྲིང་རིམ་སློབ་གྲྭ་གོང་མ།
༨ མཁའ་འགྲོ་བཟང་མོ། 
སློབ་དཔོན། 
གཟི་ལུང་ཁ་འབྲིང་རིམ་སློབ་གྲྭ་བར་མ།
༩ མཁའ་འགྲོ་དབང་ཕྱུག། 
སློབ་དཔོན།
ཝང་བ་མ་སློབ་གྲྭ་ལྟེ་བ།
༡༠ ཀུན་ལེགས་བཟང་མོ། 
སློབ་དཔོན། 
བྱེམ་ཐང་ཁ་སློབ་གྲྭ་ཆུང་བ།
༡༡ བསོད་ནམས་བཟང་མོ། 
སློབ་དཔོན། 
བསོད་ནམས་སྒང་འབྲིང་རིམ་སློབ་གྲྭ་གོང་མ།
༡༢ ཕུརཔ་རྡོ་རྗེ། 
སློབ་དཔོན། 
ཤར་པ་འབྲིང་རིམ་སློབ་གྲྭ་གོང་མ།
༡༣ ཆོས་སྐྱིད་རྒྱལ་མཚན། 
སློབ་དཔོན། 
ཟིལ་གནོན་རྣམ་རྒྱལ་གླིང་སློབ་གྲྭ་ཆུང་བ།
༡༤ རྡོ་རྗེ། 
རྩ་གཞུང་རྩོམ་སྒྲིགཔ། 
སློབ་གྲྭའི་རྩ་གཞུང་ལས་ཚན།
ནང་དྩོན་པར་རིས།
༡ ཀུ་མར་ད་ན་སུ་བྷ།
ཆེད་བརྗོད།
༄༅། །ཨོྂྂ་སྭ་སྟི། 
མ་ལུས་རྒྱལ་ཀུན་མཁྱེན་པའི་ཡེ་ཤེས་གཏེར། 
།གཅིག་འདུས་མཚན་དཔེའི་རང་གཟུགས་ཤེས་རབ་ཀྱི། 
།ལྷག་པའི་ལྷ་མཆོག་རྗེ་བཙུན་འཇམ་དཔལ་དབྱངས། 
།མི་ཕྱེད་དད་པའི་ཕྱག་གིས་ལེགས་བཏུད་ནས། 
།སྲིད་དང་ཞི་བའི་ངོ་མཚར་ཤེས་བྱའི་མཛོྩོད། 
།མཐའ་དག་དེ་བློགས་མཐྩོང་བའི་འཕྲུལ་གྱི་མིག 
།སྔོན་མེད་ཤེས་ཡྩོན་རིག་ལམ་སྩོབ་ཐབས་ཀྱི། 
།རྩོམ་རིག་སྩོབ་དེབ་རྣམ་གཞག་འདི་ན་དབྱེ།།
ཞེས་མཆོད་པར་བརྗོད་པ་དང་ དངོས་པོ་ངེས་པར་སྟོན་པའི་ཚིག་གིས་མདུན་བསུས་ཏེ་ ཞུ་ནི་འདི་ཡང་ འབྲུག་གི་རྒྱལ་ཡོངས་སློབ་གྲྭའི་རྫོང་ཁའི་ཤེས་ཡོན་རྩ་གཞུང་སློབ་དེབ་ཚུ་གི་གྲས་ལས་ སློབ་རིམ་༩ པའི་ལྷག་རིག་དང་ རྩོམ་རིག་སློབ་དེབ་འདི་ སྤྱི་ལོ་༢༠༠༦ གི་འབྲུག་གི་རྒྱལ་ཡོངས་ ཤེས་ཡོན་རྩ་གཞུང་བཀོད་རིས་དང་འཁྲིལ་ཏེ་ འབྲུག་རྒྱལ་ཁབ་ནང་གི་སློབ་གྲྭ་ཚུ་གི་དོན་ལུ་ དེང་དུས་ཀྱི་དགོས་མཁོའི་འགྱུར་བ་དང་མཐུན་པའི་ རྩོམ་རིག་སློབ་དེབ་འབད་བཟོ་བཟོཝ་ཨིན།
རྩོམ་རིག་སློབ་དེབ་ལོགས་སུ་བཟོ་དགོ་མི་འདི་ ཨ་ལོ་ཚུ་གིས་ སྐད་ཡིག་སློབ་དེབ་ལུ་བརྟེན་ཏེ་ ཡི་གུའི་སྦྱོར་བ་དང་ ཚིག་སྒྲིག་སྟངས་ཚུ་ཤེས་རུང་ རྩོམ་རིག་ལོགས་སུ་ལྷབ་ནི་མེད་པ་ཅིན་ ཚིག་གཞི་བཙུགས་ནི་ལུ་ དཀའ་ངལ་འཐོབ་དོ་ཡོདཔ་ལས་ ཨ་ལོ་ཚུ་གིས་ཡིག་རིགས་ག་ཅི་ར་འབྲི་རུང་ ཕུན་སུམ་ཚོགས་པའི་རྗོད་ཚིག་བཙུགས་ནི་ཚུ་ ཧེ་མ་ལས་ལྷག་པའི་ཡར་དྲག་དང་ རྩོམ་རིག་ལུ་བརྟེན་ཏེ་འཐོབ་དགོ་པའི་ཤེས་ཡོན་ཚུ་ ལེགས་ཤོམ་སྦེ་འཐོབ་ཚུགསཔ་བཟོ་ནི་དོན་ལུ་ དམིགས་ཏེ་བཟོ་བཟོཝ་ཨིན།
དེ་ཡང་ ཨ་ལོ་ཚུ་གིས་ འབྲུག་གི་རང་ལུགས་ སྔར་སྲོལ་རྩོམ་རིག་ལམ་ལུགས་དང་གཅིག་ཁར་ དེང་རབས་ཀྱི་རྩོམ་རིག་ ལམ་ལུགས་མ་འདྲཝ་ཚུ་ཡང་ ཤེས་ཚུགས་པའི་དོན་ལུ་ ལྷག་རིག་དང་རྩོམ་རིག་སློབ་དེབ་འདི་ནང་ འབྲི་རྩོམ་ སྙན་རྩོམ་ སྲུང་རྩོམ་ རྣམ་ཐར་འཁྲབ་སྲུང་ཚུ་གི་དབྱེ་བ་སོ་སོར་ཕྱེས་ཏེ་བཀོད་ཡོདཔ་ཨིན། 
དེ་མ་ཚད་ གཉིས་པ་ལུ་རྩོམ་རིག་ནང་གི་བརྗོད་དོན་ཚུ་ཡང་ རྒྱལ་ཁབ་ནང་མཁོ་ཆེ་བའི་ལཱ་གཡོག་དང་འབྲེལ་བ་ ཡངན་ དེ་ལས་མཐོ་བའི་ ཤེས་ཡོན་སློབ་སྦྱོང་གི་གཞི་འགྱམ་དང་འབྲེལ་བ་ ཡངན་ མི་ཚེའི་ནང་རང་མགོ་འདྲོང་ཚུགས་པའི་མི་ཚེའི་ལཱ་གཡོག་དང་འབྲེལ་བའི་སྐོར་ལས་ རང་གི་ལུས་ངག་ཡིད་གསུམ་གྱི་ བསམ་སྤྱོད་ཡར་དྲག་གཏང་ཐབས་ཚུད་དེ་ཡོད། 
གསུམ་པ་ལུ་ དེ་ཚུ་ག་ར་སྐད་ཡིག་གི་རིག་རྩལ་གོང་འཕེལ་གཏང་ནི་ལུ་ གཙོ་བོར་བཏོན་ཏེ་ཡོད་པའི་ཁར་ བཞི་པ་ལུ་དེ་ཚུ་ག་ར་ སློབ་དཔོན་གྱིས་སྟོན་མི་རྐྱངམ་གཅིག་གིས་ཚད་བཟུང་སྟེ་མིན་པར་ བུ་དང་བུམོ་རང་སོ་གིས་ རིག་པ་ཚད་མེད་རྒྱ་སྐྱེད་འབད་ས་ཡོདཔ་འབད་བཟོ་སྟེ་ཡོད་མི་ཚུ་ ད་རེས་ཀྱི་སློབ་དེབ་གསརཔ་གི་ཁྱད་ཆོས་ཚུ་ཨིན། 
སློབ་དེབ་འདི་ནང་ རྩོམ་རིག་གི་དབྱེ་བ་དེ་ཡང་ འབྲི་རྩོམ་ལུ་ དབྱེ་བ་ ལེ་ཤ་ཡོད་ས་ལས་ ལོ་རྒྱུས་འབྲི་རྩོམ་ རྒྱུད་སྐུལ་འབྲི་རྩོམ་ འཆར་སྣང་འབྲི་རྩོམ་ཚུ་ལས་གང་རུང་བཙུགས་ཏེ་ཡོད། 
དེ་ཁར་ སྙན་རྩོམ་གྱི་ནང་གསེས་ལུ་ རྩོམ་དང་ཞབས་ཁྲ་ རྩང་མོ་ བསླབ་བྱ་དང་ ཁ་བཤད་དང་ ཚུ་ལུ་ དབྱེ་བ་ཕྱེས་ཏེ་ཡོད།
སྲུང་དང་གཏམ་རྒྱུད་ནང་ དངོས་སྲུང་ འཆར་སྲུང་ གཏམ་རྒྱུད་དང་ལོ་རྒྱུས་ གང་རུང་ཚུད་དེ་ཡོད་པའི་ཁར་ རྣམ་ཐར་དང་རྟོགས་བརྗོད་ཀྱི་ཚབ་ལུ་ རྒྱལ་སྲས་ལག་ལེན་དང་། འཁྲབ་སྲུང་ཚུ་ ཚུད་དེ་ཡོད། 
དེ་ནང་ དེང་རབས་ཀྱི་རྩོམ་རིག་སྤྱིའི་གནས་ཚད་དང་ལྡན་པའི་ དབྱེ་བ་ཚུ་ག་ར་ཚངམ་ཨིན། 
སློབ་དེབ་འདི་ནང་ རྩོམ་རིག་མ་འདྲཝ་སྣ་རེ་གི་དཔྱེ་ཙམ་ཅིག་ ལྷབ་ནི་གི་དོན་ལུ་དང་ ལྷན་ཐབས་ཀྱི་དོན་ལུ་བཀོད་ཡོད་མི་འདི་ལས་ རིགས་བསྒྲེས་ཏེ་ སློབ་ཕྲུག་རང་རང་སོ་སོ་གིས་ རྒྱབ་རྟེན་དཔེ་དེབ་དང་ དཔེ་མཛོད་ཚུ་ནང་ལས་ དེ་དང་འདྲ་དཔལ་ལྡན་འབྲུག་གཞུང་། 
ཤེས་རིག་དང་རིག་རལ་དང་གོང་འཕེལ་ལྷན་ཁག།
བའི་དཔེ་དེབ་གཞན་ཚུ་ ཞིབ་འཚོལ་འབད་དེ་ སློབ་སྦྱོང་འབད་དགོཔ་ཨིན།
སློབ་དེབ་བསྐྱར་ཞིབ་འབད་ཡོད་མི་འདི་གིས་ འབྲུག་གི་ ན་གཞོན་ཚུ་ལུ་ དེང་དུས་དང་བསྟུན་ཏེ་ རྒྱལ་ཁབ་ནང་ མཁོ་ཆེ་བའི་ཤེས་ཚད་ཀྱི་ལྕོགས་གྲུབ་ ངེས་གཏན་ འཐོབ་ཚུགསཔ་ཡོད། 
དེ་ལས་བརྟེན་ ཨ་ལོ་ཚུ་གིས་སློབ་གཉེར་ལུ་ དང་འདོད་དང་ བརྩོན་ཤུགས་སློབ་དཔོན་གྱི་སྟོན་ཐངས་དང་ལྕོགས་གྲུབ་ གཞུང་གི་མཐུན་རྐྱེན་སྦྱོར་བ་ཕུན་སུམ་ཚོགས་པ་ཅིན་ ཤེས་ཡོན་སྤུས་ཚད་ཀྱི་གནས་ཚད་འདི་ ཨ་ལོ་རེ་རེ་བཞིན་དུ་ལུ་ རྒྱལ་ཁབ་ཀྱི་འགན་འཁྲི་འབག་ཚུགས་པའི་ དཔལ་ལྡན་འབྲུག་པའི་བུ་རྒྱུད་ཚད་ལྡན་གྱི་ ན་གཞོན་ཅིག་ལུ་འགྱུར་ཚུགས་པ་ཐེ་ཚོམ་མེད།
སློབ་དེབ་ ལམ་ལུགས་གསར་པའི་ཐོག་ལས་ འབྲི་རྩོམ་གི་གཞི་རྟེན་འབད་ས་འདི་ འཛམ་གླིང་རྒྱལ་སྤྱིའི་ གནས་ཚད་དང་འཁྲིལ་བའི་ ཨིང་ལིཤ་སྐད་ཡིག་ལུ་བརྟེན་ཏེ་ བཟོ་བཟོཝ་འབད་ནི་འདི་གིས་ ཤེས་ཚད་ཀྱི་དམིགས་གཏད་ལུ་ འཛོལ་བ་འོང་མི་སྲིད།
ཨིན་རུང་ འབྲི་རྩོམ་ལམ་ལུགས་གསརཔ་དེ་ཚུ་གི་དཔེ་ རྫོང་ཁའི་ནང་ཧེ་མ་ལས་ཡོད་མི་ཚུ་ ཚད་གཞི་དང་འཁྲིལ་ བྲི་ཚུགས་མི་ཆེནམོ་ཅིག་ མ་འཐོབ་པའི་ཁར་ གསརཔ་བཟོ་ནི་ལུ་ ཤེས་ཡོན་ལྕོགས་གྲུབ་ཅན་གྱི་ མི་ཁྲོད་དཀོན་པ་དང་ དུས་ཚོད་ལངམ་མ་འཐོབ་པའི་ དཀའ་ངལ་ཚུ་ལས་བརྟེན་ ལྷག་ཆད་དང་ནོར་འཁྲུལ་མེདཔ་མི་སྲིད་ནི་ཨིནམ་ལས་ ནོར་འཁྲུལ་འདི་ཚུ་ལུ་ འབྲེལ་ཡོད་མཁྱེན་ལྡན་ག་གིས་ར་འབད་རུང་ ཐད་ཀར་དུ་ལེགས་བཅོས་དགོངས་འཆར་ ག་ཅི་ར་གནང་རུང་ ལེགས་སོ་དང་བཅས་པའི་ དགའ་བསུ་སྦོམ་ཡོད།
སྨོྩོན་འདེབས།
རྗོད་བྱེད་ཚིག་གི་རྒྱང་མཐངྩོ ་རིག་ལམ་ནས། 
།མི་ཟོད་ཟོབ་རྒྱས་དྩོན་གྱི་ཤེས་བྱའི་མཐའ། 
།ཡྩོངས་རྫོྩོགས་མཐྩོང་བའི་དགེ་མཚན་མཆོག་བརྙེས་ནས། 
།སྐྱེ་ཀུན་བདེ་སྐྱིད་དཔལ་ལ་སྤྱོྩོད་གྱུར་ཅིག།
(ཀརྨ་དགེ་ལེགས)
ཡྩོངས་ཁྱབ་མདྩོ་ཆེན།
སྩོབ་གྲྭའི་ཤེས་ཡྩོན་ལས་ཁུངས།
སྩོབ་རིམ་༡༢ པ། 
སྐད་ཡིག་དང་ཡིག་སྦྱོྩོར་གྱི་ལྕོགས་གྲུབ།
སློབ་རིམ་༡༡ པ་ཚུན་ལྷབ་མི་ སྐད་ཡིག་གི་རིག་རྩལ་ཚུ་ ལག་ལེན་འཐབ་ཚུགས་པའི་ཁར།
༡- ཆོས་སྐད་དང་ རྫོང་ཁའི་རྗོད་སྒྲ་དང་ ཡིག་སྡེབ་ ཕྲད་རྣམ་དབྱེའི་འཇུག་པ་དང་ ཁྱད་པར་ཚུ་ བསྐྱར་ཞིབ་འབད་དེ་ ཆོས་སྐད་དང་རྫོང་ཁ་ལག་ལེན་གྱི་ གནས་སྟངས་དང་བསྟུན་ཐོག་ལས་ ཡི་གུའི་སྦྱོར་བ་ཚུ་ འོས་འབབ་དང་ལྡནམ་སྦེ་བྲིས་ཏེ་ བརྡ་དོན་སྤྲོད་ཚུགས་དགོ།
༢- རྟགས་ཀྱི་འཇུག་པའི་རྣམ་གཞག་ཚུ་ ཧ་གོ་སྟེ་ དེ་དང་འཁྲིལ་བའི་འཇུག་པ་ཚུ་ ཚུལ་མཐུན་ལག་ལེན་འཐབ་ཐོག་ལས་བརྡ་དོན་སྤྲོད་ཚུགས།
༣- ཆོས་སྐད་ཀྱི་ དུས་གསུམ་གྱི་རྣམ་གཞག་ཚུ་ཧ་གོ་སྟེ་ བྱ་ཚིག་ལས་གྲུབ་པའི་ མིང་ཚིག་གི་རྣམ་གཞག་ཚུ་ནང་ ཡིག་སྡེབ་ ཚུ་ འཐོབ་ལམ་དང་འཁྲིལ་ཏེ་བྲི་ཚུགས།
༤- ཡིག་འགྲུལ་གྱི་རྣམ་གཞག་ཚུ་ལྷབ་སྟེ་ ཁྲིམས་འབྲེལ་དང་ཚོང་འབྲེལ་གྱི་ ལཱ་ཚུ་འབད་དགོཔ་འཐོནམ་ད་ ཡིག་འགྲུལ་ཚུ་ གནས་སྟངས་དང་འཁྲིལ་ལག་ལེན་འཐབ་སྟེ་བྲི་ཚུགས།
༥- ཆོས་སྐད་དང་ རྫོང་ཁའི་ རྩོམ་རིག་ནང་ཡོད་པའི་ མིང་ཚིག་ཚུ་གི་ གོ་དོན་དང་ ཡིག་སྡེབ་དང་ རྣམ་གྲངས་འགལ་མིང་ཚུ་ ཚིག་མཛོད་ལག་ལེན་འཐབ་ཐོག་ལས་ ལྷབ་སྦྱང་འབད་དེ་ ཡིག་སྡེབ་ཚུ་ འཐོབ་ལམ་དང་འཁྲིལ་ཏེ་ལག་ལེན་འཐབ་ཚུགས།
སྩོབ་རིམ་༡༢ པའི་ སྐད་ཡིག་གི་ལས་དྩོན།
༡ སྔོན་རྗེས་མིང་གཞིའི་རྟགས་ཀྱི་འཇུག་པ་ཚུ་ཧ་གོ་སྟེ་ ཡི་གུའི་སྒྲ་གདངས་དང་བྱེད་རྩོལ་ སྔོན་རྗེས་ཀྱི་འཇུག་པ་ཚུ་ འཛོལ་བ་མེད་པར་ལག་ལེན་འཐབ་ཚུགས།
༢ ཕྲད་རང་དབང་ཅན་གྱི་འཇུག་པ་ཧ་གོ་སྟེ་ གནས་སྟངས་དང་འཁྲིལ་ ལག་ལེན་ཚུལ་མཐུན་འཐབ་ཚུགས།
༣ ཚིག་ཕྲད་ཅིང་ཤིང་ཞིང་གི་འཇུག་པ་ཚུ་ཧ་གོ་སྟེ་ གནས་སྟངས་དང་འཁྲིལ་ཏེ་ ལག་ལེན་འཐབ་ནི་དང་ གོ་དོན་ལེན་ནི་ཚུ་འབད་ཚུགས་དགོ།
༤ བྱ་བྱེད་ལས་གསུམ་དང་ བདག་གཞན་དུས་གསུམ་གྱི་ཁྱད་པར་ཚུ་ ཧ་གོ་སྟེ་ བྱ་ཚིག་ལས་གྲུབ་པའི་ཡིག་སྡེབ་ཚུ་ འཐོབ་ཐངས་དང་འཁྲིལ་ ལག་ལེན་འཐབ་ཚུགས་དགོ།
༥ ཞུ་ཡིག་དང་ གན་རྒྱ་ ཞུ་ཚིག་/བཤེར་ཡིག ངག་བརྗོད། ཚོང་འབྲེལ་ཡིག་རིགས་འབྲི་ཐངས་ཚུ་ སྦྱང་བ་འབད་དེ་ ལག་ལེན་འཐབ་ཚུགས་དགོ།
༦ ཆོས་སྐད་དང་རྫོང་ཁའི་སྦྱར་བྱ་ཡི་གུའི་རྣམ་གཞག་དང་ སྦྱོར་ཚུལ་ ཚིག་ཕྲད་ཀྱི་འཇུག་པ་ཚུ་ བསྐྱར་ཞིབ་འབད་དེ་ རྩོམ་རིག་ཚུ་ནང་བརྡ་སྦྱོར་གྱི་རྣམ་གཞག་ཚུལ་མཐུན་ཡོད་མེད་ དབྱེ་དཔྱད་འབད་ནི་དང་ རང་གིས་ཡང་ རྩོམ་རིག་ཚུ་ བརྡ་སྦྱོར་གྱི་རྣམ་གཞག་དང་མཐུན་སྦེ་བྲི་ཐོག་ལས་ བརྡ་དོན་སྤྲོད་ལེན་འབད་ཚུགས་དགོ།
༧ ཆོས་སྐད་དང་ རྫོང་ཁའི་ ཚིག་མཛོད་ཚུ་ལག་ལེན་འཐབ་སྟེ་ མིང་ཚིག་གི་གོ་དོན་དང་ ཡིག་སྡེབ་དང་ རྣམ་གྲངས་འགལ་མིང་ཚུ་
འཚོལ་ཏེ་ ལག་ལེན་འཐབ་ཐོག་ལས་ མིང་ཚིག་གི་གདམ་ཁ་དང་ ཡིག་སྡེབ་ཚུ་འཛོལ་བ་མེད་པར་ ལག་ལེན་འཐབ་ཚུགས་དགོ།
དཀར་ཆག།
༡ སུམ་རྟགས། .....................................................................................༡
༢ ཡིག་སྐུར་རྣམ་གཞག། ...........................................................................༢༩
༣ ལྷག་རིག་དང་རྩོམ་རིག། ...........................................................................༤༩
༤ འབྲིརྩོམ། .......................................................................................༥༢
༥ སྙན་ངག། .......................................................................................༦༧
༦ ལེགས་བཤད་ཤིང་གི་བསྟན་བཅོས། ..................................................................༧༩
༧ ཨ་ཞེ་སྣང་སའི་རྣམ་ཐར། .........................................................................༩༧
༨ སྲུང་དང་གཏམ་རྒྱུད། .............................................................................༡༤༣
༩ བཤེས་སྤྲིངས། ................................................................................༡༥༩
རྟགས་་ཀྱི་་འཇུག་པ།།
ཕྲད་རང་དབང་ཅན་བཤད་པ།།
ནི་སྒྲ་བཤད་པ།
ར་བ། 
ནི་ནི་དགར་དང་བརྣན་པའི་སྒྲ 
།ངེས་བཟུང་དང་ནི་ཁ་སྐོང་ངོ་།། 
ཞེས་སྩོ།། 
འགྲེལ་བཤད། 
ཕྲད་ ནི་སྒྲ་གིས་ དོན་གྱི་སྦྱོར་ཚུལ་ནི་ དགར་བ་དང་ བརྣན་པ་དང་ ངེས་བཟུང་དང་ ཁ་སྐོང་བཅས་ཀྱི་དོན་ལ་འཇུག་པ་ཡིན། 
ཞེས་པའི་དོན་ནོ།།
དགར་བ་ལ་འཇུག་པ་ནི། 
གཞི་གང་རུང་ཞིག་ནས་ ལོགས་སུ་དགར་བ་སྟེ། 
དཔེར་ན། 
སྒྲ་རིག་པ་ནི༵་ རིག་གནས་ཆེ་བ་ལྔའི་དང་པོ་ཡིན།
ངའི་ལྟ་བ་ནི༵་ ཁྱོད་ཀྱི་ལྟ་བ་དང་ཐ་དད་པས་ བློ་སེམས་མཐུན་པར་དཀའ། 
ཁྱོད་ཀྱི་རྩོམ་ནི༵་ གཞན་གྱིས་བྲིས་པའི་རྩོམ་དང་ ཅུང་ཟད་ཁྱད་པར་འདུག། 
ལྟ་བུའོ།།
• བརྣན་པ་ལ་འཇུག་པ་ནི། 
དཔེར་ན་ ཁྱོད་ནི༵་ཕ་དང་ཁྱོད་ནི༵་སློབ་དཔོན་ཡིན། 
ཞེས་དང་། 
སློབ་ཁང་ནི༵་ཡོད། 
སློབ་དཔོན་ནི༵་མཁས།
དུས་ཚོད་ནི༵་ལང་། 
མཐུན་རྐྱེན་ནི༵་འཛོམས་པས་ སློབ་སྦྱོང་ལ་མྱུར་དུ་བརྩོན་དགོས། 
ལྟ་བུའོ།།
• ངེས་བཟུང་གི་དོན་ལ་འཇུག་པ་ནི། 
དཔེར་ན། 
ཕ་མ་ནི༵་བུ་གཞི་ལ་དགའ་བས་ ནམ་ཡང་མི་བསླུ་བ་ཡིན། 
ཁྱེད་ནི༵་སློབ་དཔོན་ཞིག་ཡིན་པས་ སློབ་ཕྲུག་གི་མདུན་ལ་ དཔེ་ངན་སྟོན་མི་རུང་། 
ལྟ་བུའོ།།
• རྐང་པ་ཁ་སྐོང་བ་ལ་ནི་སྒྲ་འཇུག་པ་ནི། 
ལྷད་མེད་བརྩེ་གདུང་ཡོད་ན་ནི༵། 
།གཞན་གྱིས་དཀྲོགས་ཀྱང་འབྲལ་བར་དཀའ།། 
ལྟ་བུ་ཚིགས་བཅད་འབྲི་བའི་སྐབས། 
ཚིག་རྐང་གཅིག་མ་ལངས་པར་ ཁ་སྐོང་དགོས་པའི་ཚེ། 
ནི༵་སྒྲ་སྦྱོར་བ་ཡིན།
སྦྱོསྦྱོངང་་ལལསས།།
༡ དགར་བ་དང་ བརྣན་པ་ ངེས་བཟུང་ ཁ་སྐོང་ལ་འཇུག་པའི་དཔེར་བརྗོད་བཞི་རེ་བྲིས།
༢ སྣང་སའི་རྣམ་ཐར་ནས་ ནི་སྒྲ་ལག་ལེན་འཐབ་ཡོད་པའི་ ཚིག་རྣམས་ འདྲ་བཤུས་བྱས་ནས་ ཚིག་དེ་ དཔེར་བརྗོད་དབྱེ་བ་ གང་གི་ཕྱོགས་གཏོགས་ཡིན་ནམ་ དབྱེ་བ་དཔྱད་ནས་བྲིས།
དང་སྒྲ་བཤད་པ།
རར་་བབ།། 
དང་ནི་སྡུད་འབྱེད་རྒྱུ་མཚན་དང་། 
།ཚེ་སྐབས་གདམས་ངག་ལྔ་ལ་འཇུག 
།ཅེས་སྩོ།། 
འགྲེལ་བཤད། 
ཕྲད་དང་སྒྲ་འདི་ཡིས་ དཔེར་བརྗོད་དབྱེ་བ་ སྡུད་པ་དང་ འབྱེད་པ་དང་ རྒྱུ་མཚན་དང་ ཚེ་སྐབས་དང་ གདམས་ངག་བཅས་ ལྔ་ལ་འཇུག་པ་ཡིན།ཟེར་བའི་དོན་ནོ།།
• སྡུད་པ་ནི། 
དོན་མང་པོ་ཕྱོགས་གཅིག་ཏུ་སྡུད་པ་སྟེ། 
དཔེར་ན། 
འདས་པ་ད༵ང་། 
མ་འོངས་པ་ད༵ང་། 
ད་ལྟ་བ་བཅས་ནི་དུས་གསུམ་ཡིན། 
ལྟ་བུ་དུས་གསུམ་རེ་རེ་བཞིན་བསྟན་པ་དེ་ མཇུག་ཏུ་དུས་ཀྱི་ནང་ལ་བསྡུ་བ་ཡིན།
• འབྱེད་པ་ནི། 
དོན་མང་པོ་སོ་སོར་འབྱེད་པ་སྟེ། 
དཔེར་ན། 
དུས་ལ་འདས་པ་ད༵ང་། 
མ་འོངས་པ་ད༵ང་། 
ད་ལྟ་བ་བཅས་ཡོད། 
ལྟ་བུ་དུས་ལ་དུས་གསུམ་དུ་ སོ་སོ་ཕྱེ་ནས་བསྟན་པ་ཡིན།
• རྒྱུ་མཚན་ནི། 
རྒྱུ་མཚན་སྟོན་པ་སྟེ། 
དཔེར་ན། 
སྨན་བཟས་པ་ད༵ང་ནད་དྲག་སོང་། 
སྒོམ་བརྒྱབ་པ་ད༵ང་སེམས་ལ་ འགྱུར་བ་ཐེབས་སོང་། 
ལྟ་བུ་ནད་དྲག་པ་དེ་ སྨན་བཟས་པའི་རྒྱུ་མཚན་གྱིས་ཡིན་པར་སྟོན།
• ཚེ་སྐབས་ནི། 
དུས་ཚོད་སྟོན་པ་སྟེ། 
དཔེར་ན། 
ལྟོ་བ་བཀྲེས་པ་ད༵ང་ཟས་བཟའ། 
།ཞོགས་པ་མལ་ནས་ ལངས་པ་ད༵ང་གདོང་བཀྲུས། 
ལྟ་བུ་ཟས་བཟའ་བ་དང་ གདོང་བཀྲུས་པའི་དུས་ཚོད་སྟོན་པ་ཡིན།
• གདམས་ངག་ནི། 
སྐུལ་བའི་དོན་སྟོན་པ་སྟེ། 
དཔེར་ན། 
གཞོན་དུས་སུ་རིག་པར་སློབས་ད༵ང་། 
རྩོམ་པའི་བྱ་བ་མཐར་ཕྱིན་པའི་ཆེད་དུ་ གཞན་གྱིས་བྲིས་པའི་རྩོམ་ གང་མང་བཀླགས་ནས་ རང་གིས་ཀྱང་བྲི་བར་བརྩོན་ད༵ང་། 
ལྟ་བུ་བྱ་ཚིག་སྐུལ་ཚིག་དང་འབྲེལ་ནས་སྦྱོར་བའོ།།
• རྩ་བར་མ་བསྟན་ཀྱང་། 
ཕ་ད༵ང་མའི་བསླབ་བྱ་ལ་ བརྩི་མཐོང་བཞག་ནས་ རྗེས་སུ་འབྲང་དགོས། 
མར་ད༵ང་ཤ་ནི་ འབྲོག་པའི་འཚོ་ཆས་ མེད་དུ་མི་རུང་བ་ཞིག་ཡིན། 
ལྟ་བུ་དང་། 
བླ་མའི་བཀའ་ད༵ང་བསྟུན་དགོས། 
སེམས་ཅན་ཐམས་ཅད་བདེ་བ་ད༵ང་ལྡན། 
སྡུག་བསྔལ་ད༵ང་བྲལ། 
ལྟ་བུ་ ད༵ང་སྒྲས་ ཚིག་སྔ་ཕྱི་གཉིས་མཚམས་སྦྱོར་བའི་དོན་ལ་ཡང་ འཇུག་པ་ཡིན་ནོ།།
སྦྱོསྦྱོངང་་ལལསས།།
༡. འོག་ཏུ་ དང་སྒྲ་ཚུད་ཡོད་པའི་ རྗོད་ཚིག་རྣམས་ དཔེར་བརྗོད་དབྱེ་བ་ གང་གི་ཕྱོགས་སུ་ཚུད་པ་ཡིན་ནམ་དབྱེ་བ་དཔྱད་ནས་བྲིས།
༡- སྐྱེ་བ་ལྔ་བརྒྱར་ཁྱི་ད༵ང་ནི། །མཐའ་མར་སྨྱོན་པར་སྐྱེ་བར་འགྱུར།།
༢- སྡིག་པ་སྤོངས་དང་།
༣- ས་དང་མེ་དང་ཆུ་དང་རླུང་ནི་འབྱུང་བ་བཞིའོ།།
༤- ཆོས་སྲིད་ལུགས་གཉིས་ནི་ ཆོས་ཀྱི་ལུགས་དང་ སྲིད་ཀྱི་ལུགས་ཡིན་ནོ།།
༥- སངས་རྒྱས་པ་དང་བཏུད་བཏུལ།
༦- སོན་འདེབས་པ་དང་མྱུ་གུ་སྐྱེ།
དེ་སྒྲ་བཤད་པ།
ར་བ། 
མིང་གི་ཐྩོག་མའི་དེ་སྒྲ་ནི། 
།ཐ་སྙད་འདས་མ་ཐག་པ་དང་། 
།རྣམ་གྲངས་གཞན་ཅན་གཉིས་ལ་འཇུག། 
ཅེས་སྩོ།།
འགྲེལ་བཤད། 
མིང་གི་ཐོག་མར་འཇུག་པའི་ ཕྲད་དེ་སྒྲ་འདི་ནི། དོན་གྱི་སྦྱོར་ཚུལ་ལ་ ཐ་སྙད་འདས་མ་ཐག་པ་དང་། 
རྣམ་གྲངས་གཞན་ཅན་གྱི་དོན་གཉིས་ལ་འཇུག་པ་ཡིན། 
དེ་ལ་སུམ་ཅུ་པར་ དེ་སྒྲའི་འཇུག་ཡུལ་ལ་ ཐ་སྙད་དབང་དུ་ རྣམ་གྲངས་གཞན་དང་། 
ལྷག་མ་འདྲེན་པ། 
དུས་འདས་པ་གསུམ་དང་ དངོས་པོའི་དབང་དུ་ བདེན་པ་དང་། 
གསང་བ་དང་། 
བདག་གི་བ། 
ཕ་རོལ་པོའི་དངོས་པོ་བཅས་བཞི་དང་། 
དུས་ཀྱི་དབང་དུ་མ་འོངས་པ་དང་། 
འདས་པ་གཉིས་བཅས་ དོན་དགུ་ལ་འཇུག་པར་གསུངས།
• མིང་གི་ཐོག་མར་འཇུག་པའི་དཔེ། 
དེ༵་ཁ་ཡིན། 
དེ༵་སྣ་ཡིན། 
ཟེར་བ་སོགས་དང་། 
མིང་གི་རྗེས་སུ་འཇུག་པའི་དཔེ་ནི། 
གཡུས་དེ༵་ནི་དགའ། 
ས་དེ༵་ནི་སྐྱིད། 
མི་དེ༵་ནི་བཟང་། 
ཟེར་བ་བཞིན་ཡིན།
• ཐ་སྙད་འདས་མ་ཐག་པ་ནི། 
ཐ་སྙད་དེ་མ་ཐག་པ་ཞེས་པ་ནི་ དཔེར་ན་ འབྲུག་ལ་དགའ་བ་ཡོད། 
དེ་འདྲ་རྒྱལ་ཁབ་གཞན་ལ་མེད།
དཀོན་མཆོག་ནི་སྐྱབས་གནས་དམ་པ་ཡིན། 
དེ་ཇི་སྲིད་སངས་མ་རྒྱས་ཀྱི་བར་དུ་བསྟེན་དགོས། 
ཞེས་པ་ལྟ་བུ་ལ་མཚོན་ན་ ཚིག་ཕྱི་མ་ དེ་ཞེས་པའི་ཚིག་འདི་ སྔར་བརྗོད་ཟིན་པའམ་ བརྗོད་མ་ཐག་པའི་དོན་ འབྲུག་ལ་དགའ་སྐྱིད་ཡོད་པ་དང་ དཀོན་མཆོག་སྐྱབས་གནས་དམ་པ་ཡིན་པའི་ དོན་ལ་གོ་བས་ན་ ཐ་སྙད་འདས་མ་ཐག་པ་ཞེས་བྱའོ།།
• རྣམ་གྲངས་གཞན་ཅན་ནི། 
སྤྱིར་བཏང་ རྣམ་གྲངས་གཞན་ཞེས་པའི་ཚིག་དོན་ནི་ ཚིག་དོན་གཞན་ཞིག་ཞེས་པའི་དོན་ལ་གོ་དགོས།
དེས་ན་ སུམ་ཅུ་པའི་ནང་ནས་ འཇུག་ཡུལ་དགུ་གསུངས་པའི་ ལྷག་བཅས་མ་གཏོགས་པའི་གཞན་ འཇུག་ཡུལ་བརྒྱད་པོ་ཐམས་ཅད་རྣམ་གྲངས་གཞན་ཅན་ཡིན། 
དེ་དག་རེ་རེ་གི་གོ་དོན་ དཔེར་བརྗོད་ཀྱི་སྒོ་ནས་བཤད་ན།
• རྣམ་གྲངས་གཞན་ལ་འཇུག་པ་ནི། 
དབྱེ་གཞིའམ་ཁྱད་གཞི་གཅིག་གི་ཁྱད་ཆོས་རྣམས་ རེ་རེ་བཞིན་སོ་སོར་ཕྱེ་བ་ལ་ཟེར་ཏེ། 
དཔེར་ན། 
ས་དེ༵་ནི་འབྲུག་གི་རྒྱལ་ཁབ་ཡིན། 
དེ༵་ནི་དགའ་སྐྱིད་དང་ལྡན། 
དེ༵་ནི་ནང་པའི་ཆོས་ཀྱི་བསྟན་པ་དར་བའི་ས་ཡིན། 
དེ༵་ལ་མི་རྣམས་བསམ་བཟང་ལ་ཆོས་སེམས་ལྡན། 
ཞེས་པ་ལྟ་བུ་དང་།
• བདེན་པའི་དངོས་པོ་ལ་འཇུག་པ་ནི། 
དེ་སྒྲ་དེས་གང་ཞིག་མཚོན་པའི་དོན་དེ་ བདེན་པ་ཡིན་ཞེས་པའི་དོན་ཡིན། 
དཔེར་ན། 
དེ་དེ༵་བཞིན་ནོ། 
དེ་དེ༵་བཞིན་ཏེ། 
དེ༵་ག་རང་ཡིན། 
ཞེས་པ་ལྟ་བུའོ།།
• གསང་བའི་དངོས་པོ་ལ་འཇུག་པ་ནི། 
དོན་དེ་དངོས་སུ་མ་སྨོས་ཀྱང་ དེ་སྒྲ་དེས་ སྐབས་ཀྱི་འབྲལ་བ་ཡོད་པས་མིས་གོ་ནུས་པས་ན་གཞན་ལ་གསང་ནས་བཤད་པའི་ དོན་ལ་འཇུག་པ་ཡིན། 
དཔེར་ན། 
ངས་བཤད་པ་དེ༵་ ཁྱོད་ཀྱིས་གཞན་ལ་བཤད་མི་རུང་། 
ངའི་ཅ་ལ་དེ༵་ གཞན་གྱིས་མཐོང་དུ་མ་སྟེར། 
ཞེས་པ་ལྟ་བཞིན་ནོ།།
• བདག་གི་བའི་དངོས་པོ་ལ་འཇུག་པ་ནི། 
རང་དང་འབྲེལ་བའི་དངོས་པོའམ་ དོན་དེ་མཚོན་ནུས་པ་ཡིན། 
དཔེར་ན། 
ཁོ་བོའི་སྣུམ་འཁོར་དེ༵་རིན་གོང་ཆེན་པོ་སྤྲོད་པ་ཡིན། 
བདག་གི་དེབ་དེ༵་ཁྱོད་ཀྱིས་ཉོས་ན་བསམ། 
ངའི་མིག་དེ༵་ནི་གཞན་གྱི་མིག་དང་མི་འདྲ། 
ཞེས་པ་བཞིན་དང་།
• ཕ་རོལ་པོའི་དངོས་པོ་ལ་འཇུག་པ་ནི། 
རྗོད་པ་པོ་རང་མ་ཡིན་པར་ གང་ཟག་གཞན་དང་འབྲེལ་བའི་དངོས་པོའམ་དོན་དེ་ མཚོན་པར་བྱེད་པ་ཡིན། 
དཔེར་ན། 
བུད་མེད་ཀྱི་སྐྲ་དེ༵་ནི་ སྣག་ཅིང་སྣུམ་ལ་དྲི་ཞིམ་ལྡན་པས་ སྐྱེས་པ་རྣམས་ཀྱི་རྒྱན་མཆོག་ཏུ་འགྱུར་པ་ཞིག་རེད། 
བླམ་མའི་ན་བཟའ་དེ་ བྱིན་རླབས་དང་ལྡན་པ་ཡིན་པས་ གཙང་སར་བཞག་དགོས། 
མི་དབང་མངའ་ཞབས་མཆོག་གི་གཟི་བརྗེད་དེ༵་ནི་ ཉི་མ་ལས་ལྷག་པས་ གང་ཟག་ཕལ་པས་བཟོད་མི་ཐུབ། 
ཅེས་པ་བཞིན་ནོ།།
• དུས་འདས་པ་ལ་འཇུག་པ་ནི། 
དེ་སྒྲས་དུས་འདས་པ་ཞིག་མཚོན་པའི་དོན་ཡིན། 
དཔེར་ན། 
སྔོན་བསྐལ་པ་རྫོགས་ལྡན་དུས་དེ༵་ལ་
མི་རྣམས་བདེ་ཞིང་སྐྱིད། 
སྔོན་གྱི་ལོ་དེ༵ར་ ཁ་བ་མང་དུ་འབབས། ཞེས་པ་ལྟ་བུ་དང་།
• དུས་མ་འོངས་པ་ལ་འཇུག་པ་ནི། 
མ་འོངས་འབྱུང་འགྱུར་གྱི་དུས་ཞིག་མཚོན་པའི་དོན་ཡིན། 
དཔེར་ན། 
རྗེས་མའི་ལོ་དེ༵་ལ་ རྡོ་རྗེ་གདེན་དུ་གནས་སྐོར་འགྲོ་རྒྱུ་ཡིན། 
སང་ཉིན་གྱི་ཉི་མ་དེ༵་ལ་ སློབ་གྲྭ་ངལ་གསོ་རེད་འདུག། 
ཅེས་པ་བཞིན་ནོ།།
• རྩ་བར་མ་བསྟན་ཀྱང་། 
དུས་ད་ལྟ་བ་དང་ ཉེ་བའི་དོན་ལ་ འདི་སྒྲ་ འཇུག་པ་ཡིན། དཔེར་ན། མདུན་གྱི་གཞི་འདིར་ མེ་ཏོག་སྣ་ཚོགས་བཤམས། 
བུམ་པ་འདི༵་ ཁྱོད་ཀྱིས་བླ་མའི་ཕྱུག་ཏུ་ཕུལ། 
ཞེས་པ་ལྟ་བུ་ཡིན། 
དེ་ལ་ དེ་དང་འདི་གཉིས་ ལས་དང་པོ་པ་རྣམས་ཀྱིས་ཁྱད་པར་ཕྱེས་ཏེ བྲི་མ་ཐུབ་པའི་སྐྱོན་ཆེན་པོ་འོང་གི་ཡོད། 
རིང་བ་དང་ མང་བའི་དོན་ལ་དེ་སྒྲ་འཇུག་པ་དང་། 
ཉེ་བ་འི་དོན་ལ་ འདི་སྒྲ་འཇུག་པའི་ཁྱད་པར་ཤེས་ཐུབ་དགོས།སྤྱི་སྒྲ་བཤད་པ།
རར་་བབ།། 
ཅི་ཇི་སུ་གང་སྤྱི་སྒྲ་སྟེ། 
།ཞིག་སྟེ་སད་འདྲ་ཕྱིར་ལ་ཅི། 
།སྙེད་སྲིད་ལྟར་བཞིན་སྐད་ལ་ཇི། 
།སུ་ནི་གང་ཟོག་གང་ཀུན་ལའྩོ། 
།ཞེས་སྩོ།།
འགྲེལ་བཤད། 
ཕྲད་ནི། 
སུམ་ཅུ་རྩ་བར་གང་སྒྲ་ཞེས་ གང་གཅིག་པོ་ལས་མ་གསལ་ཡང་། 
དོན་གྱི་འཇུག་པ་ ཅི་ཇི་སུ་གསུམ་དང་ གང་བཅས་བཞི་གསལ་ཡོད་པས་ སྤྱི་སྒྲའི་ཕྲད་ནི། 
ཅི་ཇི་སུ་གང་བཞི་ཡིན།
དོན་གྱི་སྦྱོར་ཚུལ་ནི།
༡- ཅི་ནི་ཕལ་ཆེར་འདྲི་བ་ལ་འཇུག་ཅིང་། 
ཞིག། 
སྟེ། 
སླད། 
འདྲ། 
ཕྱིར། 
ཞེས་པའི་ཚིག་གྲོགས་རྣམས་ཀྱི་སྔོན་དུ་སྦྱོར་བ་ཡིན།
༢- ཇི་ནི་ཕལ་ཆེར་དཔེ་དང་ཚད་བཀོད་པ་ལ་འཇུག་ཅིང་། 
སྙེད། 
སྲིད། 
ལྟར། 
བཞིན། 
སྐད། 
ཅེས་པའི་སྔོན་དུ་སྦྱོར་བ་ཡིན།
༣- སུ༵་ནི་གང་ཟག་ལ་སྦྱོར་ཞིང་། 
ག༵ང་ནི་དབྱེ་བ་མེད་པར་ཀུན་ལ་སྦྱོར་བ་ཡིན།
ཅིའི་དཔེར་བརྗོད་ནི།
ཅི་ཞིག་ཅེས་པ་གང་ཞིག་ཅེས་པའི་དོན་ཏེ། 
དཔེར་ན། 
ཅི༵་ཞིག་བསྒྲུབས། 
སེམས་ལ་ཅི་ཞིག་འཁོར། 
ལྟ་བུ་དང་། 
ཁྱོད་ཀྱི་མིང་ལ་ཅི༵་ཟེར།
ཅི༵་བསམས་ ལྷུན་གྱིས་གྲུབ་པ། 
ལྟ་བུ། 
ཞིག་ཅེས་པའི་ཚིག་གྲོགས་མ་སྦྱར་ནའང་ དོན་སྟོན་པ་ཡོད།
ཅི་སྟེ་ཞེས་པ་ གལ་སྲིད་ཅེས་པའི་དོན་ཏེ། 
དཔེར་ན། 
ཅི༵་སྟེ་ད་ལྟ་སློབ་སྦྱོང་མ་བྱས་ན་ རྗེས་སུ་མཐར་འཁྱོལ་བར་དཀའ། 
ཅི་སྟེ་མི་ཚེ་དགའ་སྐྱིད་ཀྱི་ངང་དུ་ བསྐྱལ་བར་འདོད་ན་ ད་ལྟ་ནས་ཤེས་ཡོན་ལ་བརྩོན་དགོས།
• ཅི་སླད་ཅེས་པ་ གང་གི་དོན་དུ་ཞེས་པའི་དོན་ཏེ། 
དཔེར་ན། 
ང་ལ་ཅི༵་སླད་ མ་རུངས་པའི་བྱ་ངན་ དེ་འདྲ་བརྩམས་པ་ཡིན། 
ཁྱོད་ཅི༵འི་སླད་དུ་ ཁྲོམ་ལ་ཕྱིན་པ་ཡིན། 
ལྟ་བུ་ཅིའི་སླད་དུ་ཞེས་པ་དང་། 
དེའི་བསྡུས་ཚིག་ཅི་སླད་ཅེས་པ་གང་བདེར་སྦྱོར་བ་ཡིན།
• ཅི་འདྲ་ཞེས་པ་ གང་འདྲ་ཞེས་པའི་དོན་ཏེ། 
དཔེར་ན། 
ཅི༵་འདྲ་བ་ཡི་ལས་བསགས་པ། 
།འབྲས་བུ་དེ་འདྲ་ཉིད་དུ་སྨིན། 
།ལྟ་བུ་དང་། 
དེ་རིང་གི་ཇའི་བྲོ་བ་ཅི་འདྲ་འདུག 
།ལྟ་བུའོ།།
• ཅི་ཕྱིར་ཞེས་པ་ གང་གི་ཕྱིར་ཞེས་པའི་དོན་ཏེ། 
དཔེར་ན། 
ཁྱོད་ཀྱིས་ཅི་ཕྱིར་ང་ལ་ འཛུམ་མདངས་སྟོན། 
ཁྱོད་ཅི༵འི་ཕྱིར་ ཉལ་ཁང་ནང་དུ་ཀུ་ཅོ་སྒྲོགས། 
ལྟ་བུའོ།།
• ཇིའི་དཔེར་བརྗོད། 
ཇི་སྙེད་ཅེས་པ་ཅི་ཙམ་ཞེས་པའི་དོན་ཏེ། 
དཔེར་ན། 
རང་ལ་དངུལ་ཇི༵་སྙེད་ཡོད་པ་ དེ་རྣམས་བརླགས་ཟིན། 
བརྩོན་འགྲུས་ཇི༵་སྙེད་བསྟེན་པ་ དེ་སྙེད་ཀྱིས་ཤེས་ཡོན་འཐོབ། 
ལྟ་བུ་ཇི༵་སྙེད་དང་ལྷན་དུ་ དེ་སྙེད་ཅེས་པའང་སྦྱོར་བ་ཡོད།
• ཇི་སྲིད་ཅེས་པ་ག་ཚོད་བར་དུ་ཞེས་པའི་དོན་ཏེ། 
དཔེར་ན། 
ཇི་སྲིད་མཁས་པར་མ་གྱུར་པ་ དེ་སྲིད་དུ་ཤེས་ཡོན་སྦྱོང་། 
ཇི༵་སྲིད་ཕ་མ་ཡོད་པའི་བར་དུ་ ཁོང་ལ་ཞབས་ཏོག་ཞུ་དགོས། སྤྱོད་འཇུག་ལས། 
ཇི༵་སྲིད་ནམ་མཁའ་གནས་པ་དང་། 
།འགྲོ་བ་ཇི༵་སྲིད་གནས་གྱུར་པ། 
།དེ་སྲིད་བདག་ནི་གནས་གྱུར་ནས། 
།འགྲོ་བའི་སྡུག་བསྔལ་སེལ་བར་ཤོག 
།ཅེས་པ་ལྟ་བུ། 
ཇི༵་སྲིད་དང་ལྷན་དུ་ དེ་སྲིད་ཅེས་པའང་སྦྱོར་བ་ཡོད།
• ཇི་ལྟར་ཞེས་པ་གང་འདྲ་ཞེས་པའི་དོན་ཏེ། 
དཔེར་ན། 
སློབ་དཔོན་གྱིས་ ཇི༵་ལྟར་གདམས་པ་བཞིན་ རྗེས་སུ་འབྲང་དགོས། ཁྱོད་ཀྱིས་ཇི༵་ལྟར་བཤད་པ་ དེ་ལྟར་ངོས་ལེན་མེད། 
ལྟ་བུ་ཇི༵་ལྟར་དང་ལྷན་དུ་ དེ་ལྟར་སྦྱོར་བའང་ཡོད།
• ཇི་བཞིན་ཞེས་པ་ཇི་ལྟར་དང་དོན་འདྲ་སྟེ། 
དཔེར་ན། 
གྲོགས་ངན་གྱིས་ ཇི༵་བཞིན་བཤད་པ་དེ་ ཉན་ན་གནོད་པ་ཆེ། 
ཕ་མས་བླང་དོར་གྱི་བསླབ་བྱ་ ཇི༵་བཞིན་བསྟན་པ་ དེ་བཞིན་བྱེད་དགོས། 
ལྟ་བུ་ཇི༵་བཞིན་དང་ལྷན་དུ་ དེ་བཞིན་སྦྱོར་བའང་ཡོད།
• ཇི་སྐད་ཅེས་པ་ཇི་བཞིན་ཞེས་པ་དང་དོན་འདྲ་སྟེ། 
དཔེར་ན། 
ལོ་རྒྱུས་ནང་ཇི་སྐད་བཤད་པ་ལ་ མིག་བཙུམས་ནས་ ཡིད་ཆེས་མི་བྱ་བར་ བརྟག་དགོས་པའོ།། 
སློབ་དཔོན་གྱིས་ ཇི༵་སྐད་བསྟན་པ་ དེ་སྐད་བྲི་བར་བྱའོ།། 
ལྟ་བུ་ཇི༵་སྐད་དང་ལྷན་དུ་ དེ་སྐད་སྦྱོར་བའང་ཡོད། 
དེ་བཞིན་ གཞན་གྱིས་བརྩམས་པའི་ཚིག་ ཇི་མ་ཇི་བཞིན་བཀོད་པའམ་ ལུང་དུ་འདྲེན་པའི་སྐབས་སུ། 
ཇི༵་སྐད་དུ།
མཁས་པ་སློབ་པའི་དུས་ན་སྡུག 
།བདེ་བར་སྡོད་ལ་མཁས་མི་སྲིད། 
།བདེ་བ་ཆུང་ལ་ཆགས་པ་དེས། 
།ཆེན་པོའི་བདེ་བ་འཐོབ་མི་སྲིད། 
།ལྟ་བུ་སྦྱོར་བའང་ཡོད་དོ།།
• སུ་ཞེས་པ་གང་ཞེས་པའི་དོན་དང་འདྲ། 
འོན་ཀྱང་གང་ཞེས་པ་ནི་ དངོས་པོ་ཀུན་ལ་སྦྱར་བ་ཡོད་ཀྱང་ སུ་ནི་གང་ཟག་ཁོ་ན་ལ་འཇུག་པར་གསུངས་ཏེ། 
དཔེར་ན། 
སུ༵་ལ་ཕན་སེམས་ཡོད་པ་དེ་ མི་བཟང་པོ་ཡིན། 
འཇིག་རྟེན་འདི་ན་ ནོར་མི་འདོད་མཁན་སུ༵་ཞིག་མཆིས། 
ཐར་པ་དང་དམྱལ་བའི་གནས་དེ་དག་ སུ༵་ཞིག་གིས་བྱས་པ་ཡིན། 
ལྟ་བུ་ཞིག་ཅེས་པའི་ཚིག་གྲོགས་དང་ཅི་བདེར་སྦྱོར་བ་ཡོད།
• ག༵ང་གི་དཔེར་བརྗོད། 
གོ་རྒྱུ་མེད་པའི་མི་ལ་ བཤད་ནས་ག༵ང་བྱེད། 
མདང་དགོང་ག༵ང་ནས་ཡོང་། 
ད་ནངས་ག༵ང་དུ་འགྲོ། 
ལྷ་ཁང་ནང་ལ་ སྐུ་རྟེན་ག༵ང་དང་ག༵ང་བཞུགས། 
ལྟ་བུའོ།།
• སྤྱི་སྒྲ་བྱེ་བྲག་ལ་འཇུག་པ་ནི། 
ག༵ང་ལ་ཡོན་ཏན་ཡོད་པའི་མི་དེ་ མཁས་པ་ཡིན། 
སུ༵་ལ་སྙིང་སྟོབས་ཡོད་པའི་མི་དེ་ དཔའ་བོ་ཡིན། 
ལྟ་བུའི་ག༵ང་དང་སུ༵་ནི་ མི་དེ་ཉིད་ལ་གོ་བས། 
དེ་འདྲའི་དཔེ་དེ། 
སྤྱི་སྒྲ་ དོན་བྱེ་བྲག་པ་ལ་འཇུག་པ་ཡིན་པར་ མཁས་པའི་མགུལ་རྒྱན་མུ་ཏིག་ཕྲེང་མཛེས་ནང་གསལ་ལོ།།
བདག་སྒྲ་བཤད་པ།
རར་་བབ།། 
ན་ར་ྩོཡྩོད་མེད་པ་བ་མ། 
།བདག་པྩོའི་སྒྲ་སྟེ་ག་ད་ན། 
།བ་མ་ས་དང་དྲག་མཐར་པ། 
།ང་འ་ར་ལ་མཐའ་མེད་ལ། 
།བདག་སྒྲ་ཡར་གྱུར་བ་དང་ནི། 
།ཆ་ལ་པ་ཉིད་སྦྱོྩོར་བ་ལེགས། 
།མིང་མཐའ་པ་བའང་ཕལ་ཆེར་འདྲ། 
།ཞེས་ས།ྩོ།
འགྲེལ་བཤད། 
ཕྲད་ནི། 
པ་པོ་བ་བོ་མ་མོ་བཅས་དྲུག་ཡིན། 
དོན་གྱི་སྦྱོར་ཚུལ་ནི། 
བདག་པོའི་དོན་སྟོན་པ་ལ་འཇུག་སྟེ། 
བདག་པོ་ཅེས་པ་ཡང་། 
ས་གནས་དང་བྱ་བ་སོགས་བྱེད་པའི་བདག་དབང་ གང་ལ་ཡོད་པའི་བདག་པོ་སྟོན་པའམ་ ཡང་ན་ཁྱད་ཆོས་སོགས་ལྡན་པའི་བདག་པོ་ གང་ཟག་དེ་ལ་གོ་བ་ལས་ དངོས་པོ་སོགས་ལ་མི་འཇུག། 
སྦྱོར་ས་ནི། 
མིང་ཚིག་གི་མཐའ་མར་ཡིན། 
སྒྲའི་སྦྱོར་ཚུལ་ནི། 
རྗེས་འཇུག་ག་ད་ན་བ་མ་ས་ད་དྲག་གི་མཐར་ པ་པོ་འཐོབ་ཅིང་། 
ང་འ་ར་ལ་མཐའ་མེད་ཀྱི་རྗེས་སུ་ གལ་སྲིད་བདག་སྒྲ་ཡར་གྱུར་ན་དེ་ལ་བ༵་དང་། 
བདག་སྒྲ་ཆར་གྱུར་ན་ དེ་ལ་པ༵་སྦྱོར་བ་ལེགས་པར་གསུངས། 
མ་མོ་གཉིས་ནི་ རྗེས་འཇུག་ཅི་རིགས་ཀྱི་རྗེས་སུ་ ཅི་བདེར་ཚུལ་མཐུན་སྦྱོར་དགོས་པ་ཡིན།
དཔེར་བརྗོད།
• པ་པོའི་འཇུག་པ་ནི། 
འབྲུག་པ༵་ནི་ གོང་མར་གུས་ཞབས་དང་ འོག་མར་བྱམས་བརྩེས་སྐྱོང་ཤེས་པའི་མི་ཞིག་ཡིན། 
འབྲུག་ལ་གནས་སྐོར་ཡོང་མཁན་ ལ་དྭགས་པ༵་མང་པོ་འདུག། 
གྲོང་གསེབ་པ༵་རྣམས་ འཚོ་བ་སོ་ནམ་ལ་བརྟེན་དགོས་པས་ ཉིན་མཚན་མེད་པར་ཞིང་ལས་ལ་བྲེལ། 
སྡིག་པའི་རྣམ་སྨིན་ནི་ ལས་བྱེད་པ་པོ༵་རང་ཉིད་ལ་འཁོར་བ་ཡིན། 
དེ་བཞིན་བོད་པ༵། 
ལམ་སྟོན་པ༵།
འབྲས་ལྗོངས་པ༵། 
ཕྱི་རོལད་པ༵། 
གཡོག་པོ༵། 
བོན་པོ༵། 
ཆོམ་པོ༵། 
འཁྱམ་པོ༵། 
ལྟ་བུ་འབྲུག་རྒྱལ་ཁབ་བདག་དབང་ཡོད་མཁན་ལ་འབྲུག་པ༵་དང་། 
ལས་གང་ཞིག་བྱེད་མཁན་བདག་དབང་ཅན་ལ་ལས་བྱེད་པ་པོ༵་ཟེར་བས་བདག་པོ་སྟོན་པ་ཡིན།
• བ༵་བོའི་འཇུག་པ་ནི། 
བདག་སྒྲ་ཡར་གྱུར་བ་ལ་ བ༵་བོ༵་འཇུག་པ་ནི། 
རྒྱ་གར་བ༵། 
ཟློས་གར་བ༵། 
སྒྱུ་རྩལ༵་བ། 
ཁ་ཆེ་བ༵། 
ལྟ་བུ་དང་། 
བདག་སྒྲ་ཆར་གྱུར་བ་ལ་ པ་པོ་འཇུག་པ་ནི། 
ཉ་པ༵འི་འཚོ་བ་ཉ་ལ་བརྟེན་པ་ལྟར། 
ཞིང་པ༵འི་འཚོ་བ་ཞིང་ལས་ལ་བརྟེན་པ་ཡིན། 
ལྟ་བུའོ།།
• རྩ་བར་མ་བསྟན་ཀྱང་ བདག་སྒྲ་ཆར་གྱུར་བ་ལའང་བ་བོ་སྦྱོར་བ་ནི། 
རྒྱལ་བ༵། 
དཔའ་བོ༵། 
མཛའ་བོ༵། 
མཐུ་བོ༵། 
ལྟ་བུ་རྒྱལ་ཁ་འཐོབ་མཁན་ལ་རྒྱལ་བ༵་ཟེར།
• མ་མོའི་འཇུག་པ་ནི། 
ཇ་མ༵། 
གླུ་མ༵། 
གཞས་མ༵། 
དཔའ་མོ༵། 
གཙོ་མོ༵། 
རྒྱལ་མོ༵། 
མཛའ་མོ༵། 
ལྟ་བུ་ཇའི་བདག་པོའམ་ཇ་དྲང་མཁན་ལ་ཇ་མ༵་ཟེར་བ་ཡིན།
• སྤྱིར་སྐྱེས་བུའི་རྟགས་ཀྱི་དབང་དུ་བྱས་ན། 
སྤྱིར་བཏང་པ་པོ་གཉིས་ཀྱིས་ ཕོ་མཚོན་པ་དང་། 
མ་མོ་གཉིས་ཀྱིས་ མོ་མཚོན་མོད་ཀྱང་། 
འབྲུག་པ༵། 
བོད་པ༵་ནི་ཕོ་མོ་སྤྱི་ལ་གོ་བ་ཡིན། 
ཇ་མ༵། 
ཆང་མ༵། 
གླུ་མ༵། 
ཞེས་པ་གཙོ་བོ་མོ་ཡིན་ན་ཡང་། 
ཇ་ཆང་འདྲེན་མཁན་ཕོ་ལའང་ དེ་ལྟར་བརྗོད་པ་ལས། 
ཇ་པ། 
ཆང་པ། 
གླུ་པ། 
ཞེས་མི་བརྗོད་པ་ལྟར། 
རྟ་པ༵། 
ཉ་པ༵། 
ཞེས་པའང་གཙོ་བོ་ཕོ་ཡིན་ནའང་། 
དེ་འདྲའི་ལས་བྱེད་མཁན་མོ་ལའང་ དེ་བཞིན་བརྗོད་པ་ལས། 
རྟ་མ། 
ཉ་མ། 
ཞེས་མི་བརྗོད་པ་ཡིན།
• ཕྲད་གཞན་ཡང་། 
དཔེ་དེབ་འགའ་ཞིག་ཏུ། 
བློ་གྲོས་ཡོད་མཁན་ལ་བློ་གྲོས་ཅ༵ན། 
འབྱོར་ལྡ༵ན། 
འབྲི་མཁ༵ན། 
ལྟ་བུ་པ་པོ་བ་བོ་མ་མོ་དྲུག་པོའི་སྟེང་། 
ཅ༵ན་ལྡ༵ན་མཁ༵ན་རྣམས་ཀྱང་བསྣན་ནས་ བདག་སྒྲའི་ཕྲད་དགུ་རུ་ འདོད་མཁན་ཡང་ཡོད་དོ།།
• བདག་སྒྲ་ཕྲད་རང་དབང་ཅན་ཡིན་མིན་ནི། 
མཁས་པ་འགའ་ཞིག་གིས། 
སུམ་ཅུ་པའི་རྩ་བར། 
པུ་ལིངྒའི་སྒྲ་ལ་ བདག་སྒྲ་ཞེས་གསུངས་པའི་ པུ་ལིངྒ་ནི་སྐྱེས་པའི་རྟགས་སམ་ ཕོ་རྟགས་ཀྱི་དོན་ཡིན་པས། 
དེ་ནི་པ་པོ་གཉིས་ལ་གོ་ཞིང་ སྒྲའི་སྦྱོར་ཚུལ་མེད་པས། 
ཕྲད་རང་དབང་ཅན་དུ་ བཞག་པར་བཀྲལ་ཡང་། 
ལེགས་བཤད་ལྗོན་དབང་དུ། 
ག་ད་ན་བ་མ་ས་ད་དྲག་གི་རྗེས་སུ་པ༵་པོ་དང་། 
ང་འ་ར་ལ་མཐའ་མེད་ཀྱི་རྗེས་སུ་ བདག་སྒྲ་ཡར་གྱུར་ན་བ༵་དང་ ཆར་གྱུར་ན་པ༵་ཉིད་སྦྱོར་བ་ལེགས་ཚུལ་གྱི་ ཐུགས་འཆར་ཞིག་མ་གཏོགས་ ཕྲད་རང་དབང་ཅན་དང་ གཞན་དབང་ཅན་ གང་ཞིག་ཡིན་མིན་གསུངས་མེད་པ་ཡིན།
སྦྱོསྦྱོངང་་ལལསས།།
༡. བྱ་ཚིག་ལ་མིང་མཐའ་སྦྱར་བ། 
ལེན་པ། 
མཐོང་བ། 
བྱེད་པ། 
ལ་སོགས་པ་བཅུ་ཙམ་བྲིས། 
བྲིས་ཚར་བའི་རྗེས་སུ་ དཔེར་བརྗེད་དེ་ག་རང་ལ་ བདག་སྒྲའི་ཕྲད་སྦྱར་ཏེ། 
ལེན་པ་པོ། 
མཐོང་བ་པོ། 
བྱེད་པ་པོ། 
ཞེས་ཕྲད་སྦྱར་ཏེ་བྲི་དགོས། 
དེའི་རྗེས་སུ་ གོང་གི་བདག་སྒྲའི་ཕྲད་ མ་སྦྱར་བ་དང་ སྦྱར་བ་ལ་ གོ་བའི་ཁྱད་པར་ཇི་ལྟར་ཡོད་མེད་དཔྱད་དེ་ གསལ་བཤད་བྱེད་དགོས། 
དེས་བདག་སྒྲ་ཞེས་པའི་གོ་དོན་གསལ་པོར་རྙེད་ཐུབ།
2. མིང་རྐྱང་འབྲུག། 
ཇ། 
རྟ། 
སོགས་བྲིས་ཏེ། 
དེ་ལ་ ཕྲད་པ་པོ་མ་མོ་སོགས་སྦྱར་ཏེ་ བདག་པོ་གསལ་བྱེད་དུ་རུང་མི་རུང་དཔྱད་དགོས། 
དེས་གང་ཟག་འབྲེལ་བའི་གཞི་ལ་ པ་པོ་སོགས་སྦྱར་བས་ བདག་པོའི་གསལ་བྱེད་དུ་རུང་ཡང་། 
གནམ། 
སྤྲིན།
རླུང་སོགས་ལ་སྦྱར་ན་ བདག་སྒྲར་མི་འགྱུར་བ་སོགས་ཤེས་ཐུབ་དགོས།
དགག་སྒྲ་བཤད་པ།རར་་བབ།། 
མ་མི་མིན་མེད་དགག་སྒྲ་སྟེ། 
།མ་མི་ཐྩོག་མ་མིན་མེད་མཇུག 
།མ་ནི་བར་གྱི་གསལ་བྱེད་ལའང་། 
།ཞེས་ས།ྩོ།
འགྲེལ་བཤད། 
ཕྲད་ནི། 
མ་མི་མིན་མེད། 
དོན་གྱི་སྦྱོར་ཚུལ་ནི། 
དགག་པའི་དོན་ལ་འཇུག་པ་ཡིན། 
སྦྱོར་ཚུལ་ནི། 
མ་མི་གཉིས་དགག་སའི་མིང་ཚིག་གི་ཐོག་མ་དང་། 
མིན་མེད་གཉིས་ མཐའ་མར་འཇུག་ཅིང་། 
མ༵་དེ་དགག་བྱ་ སྔ་ཕྱི་གཉིས་ཀྱི་བར་ལའང་སྦྱོར་བ་ཡིན།
དདཔེཔེརར་་བབརྗོརྗོདད།།
• མའི་དཔེར་བརྗོད་ནི། 
ངས་ད་བར་སློབ་སྦྱོང་ མ༵་བྱས་པར་ཤིན་ཏུ་འགྱོད། 
ཁོ་ལ་ལོ་མང་བསྒུགས་ཀྱང་ ད་ལྟའང་མ༵་འོངས། 
ཁོའི་སྤྱོད་པར་བལྟས་ན་ མི་མ༵་ཡིན་པར་འདྲེ་ཡིན་པ་འདྲ། 
ལྟ་བུ་བྱ་ཚིག་བྱས་སོགས་དང་ ཡིན་པའི་སྔོན་དུ་སྦྱར་ནས་ བྱས་པ་སོགས་བཀག་པ་ཡིན་ལ། 
མ༵་བྱས་དང་མ༵་འོངས། 
ལྟ་བུ་འདས་པ་དང་། 
ཁྱོད་ཀྱིས་དེ་ལྟར་མ༵་བྱོས། 
ལྟ་བུ་སྐུལ་ཚིག་གི་སྔོན་དུ་འཇུག་པ་ཡིན།
• མིའི་དཔེར་བརྗོད་ནི། 
ངས་ཆང་མི་འཐུང་། 
ཁྱོད་ཀྱང་ ཆང་འཐུང་མི༵་རུང་། 
རྫས་ངན་ལ་ལོངས་སུ་མི༵་སྤྱོད། 
ཁོ་ལ་དཔེ་དེབ་མི་འདུག།
ལྟ་བུ་བྱ་ཚིག་འཐུང་སོགས་དང་ འདུག་གི་སྔོན་དུ་སྦྱར་ཏེ་འཐུང་བ་སོགས་ བཀག་པ་ཡིན་ལ། 
ང་ད་ལྟ་མི༵་འགྲོ། 
སང་ཉིན་ཡི་གེ་མི༵་བྲི། 
ལྟ་བུ་ད་ལྟ་བ་དང་ མ་འོངས་པའི་སྔོན་དུ་འཇུག་པ་ཡིན།
• མིན་དང་མེད་ཀྱི་དཔེར་བརྗོད་ནི། 
ང་རྐུན་མ་མི༵ན། 
ང་ལ་རྒྱུ་ནོར་མེ༵ད། 
ལྟ་བུ་མིང་གི་རྗེས་སུ་སྦྱར་ཏེ་ ཡིན་པ་དང་ཡོད་པ་བཀག་པ་ཡིན། 
ངས་རྒྱལ་ཁབ་ལ་ཕན་པའི་ཞབས་ཏོག་ གང་ཡང་བསྒྲུབས་པ་མེ༵ད། 
བསྒྲུབས་མེ༵ད། 
ལྟ་བུ་བྱ་ཚིག་གི་རྗེས་སུ་སྦྱར་ཏེ་བསྒྲུབས་ཡོད་པ་བཀག་པ་ཡིན། 
མི༵ན་ཞེས་པ་མ་ཡིན་ཞེས་པའི་བསྡུས་ཚིག་ཡིན་པས། 
ཁོ་ལ་མི་འདུག་ཅེས་པ་ལས་ མིན་འདུག་ཅེ་ན་ནོར་བ་ཡིན།
• བར་གྱི་གསལ་བྱེད་ལའང་འཇུག་པ་ནི། 
གངས་མ༵་ཆར་གྱིས་ གྱོན་པ་སྐམ་མ༵་རློན་དུ་གྱུར། 
ལ་མ༵་ལུང་གི་གནས་སུ་ ར་མ༵་ལུག་གི་སྐད་ཅིག་ཐོས། 
ཞིང་མ༵་འབྲོག་གི་བཟའ་ཚང་ རི་མ༵་ཐང་དུ་གནས། 
ལྟ་བུ་སྔ་མ་གངས་དང་ ཕྱི་མ་ཆར་གྱི་བར་དུ་མ༵་སྦྱར་བས། 
སྔ་ཕྱི་གཉིས་ཀ་ཡིན་པ་བཀག་ནས་ གངས་ཆར་འདྲེས་མ་ལ་གོ་བ་དང་། 
ར་མ་ལུག་གི་སྐད་ཅེས་པའང་ ར་ལུག་གི་སྐད་འདྲེས་མ་སྟེ་རྫོང་ཁ་དང་ཨིང་སྐད་འདྲེས་མ་ལྟ་བུ་ལ་གོ་བ་ཡིན།
སྦྱོསྦྱོྩོངྩོང་་ལལསས།།
༡. བྱ་ཚིག་མཐོང་། 
ལྟ། 
བྱེད། 
གཏོང་། 
བྲི་ལ་སོགས་པ་ དུས་གསུམ་མ་ངེས་པར་ སྣ་ཚོགས་པ་བཅུ་ཙམ་བྲིས། 
དེ་ལ་ དུས་དང་མཐུན་པའི་དགག་སྒྲ་ མ་མི་གཉིས་སྦྱར་ཏེ་བྲིས།
༢. མིང་རྐྱང་དང་བྱ་ཚིག་མཐོང་། 
བཤད། 
བསྟན། 
གསེར། 
དངུལ་སོགས་སྣ་ཚོགས་བྲིས་ཏེ། 
དེ་ལ་ དགག་སྒྲ་མེད་དང་ མིན་གང་འོས་དཔྱད་དེ་སྦྱར།
༣. དཔེ་དེབ་འགའ་ཞིག་ལས་ ཡིག་རྒྱུགས་སོགས་ལྷག་སྟེ། 
ཕྲད་མ་ཡིག་དེ་ མིང་རྐྱང་གཉིས་ཀྱི་བར་དུ་འཇུག་པ་འཚོལ་ཏེ་ དེ་དང་མཐུན་པའི་རིགས་བསྒྲེས་ཏེ་ དཔེ་གསར་བྲི་དགོས།
ཚིག་ཕྲད་ཞིང་སྩོགས་བཤད་པ།
རར་་བབ།། 
ཚིག་ཕྲད་ཞིང་སྩོགས་ང་ན་མ། 
།འ་དང་ར་ལ་མཐའ་མེད་མཐར། 
།ཞིང་ཞིག་ཞེའྩོ་ཞེ་ན་ཞིག 
།ག་ད་བ་དང་ད་དྲག་མཐར། 
།ཅིང་ཅེས་ཅེའྩོ་ཅེ་ན་ཅིག 
།ས་མཐར་དམིགས་བསལ་ཞེས་མ་གཏགྩོས། 
།ཤིང་ཤིག་ཤེའྩོ་ཤེ་ན་འཐྩོབ། 
འྩོན་ཀྱང་ཁ་ཅིག་ལྷན་ཅིག་སྩོགས། 
།མིང་གི་ཆ་དང་མ་ནརྩོ ་གཅེས། 
།ཞེས་ས།ྩོ།
འགྲེལ་བཤད། 
ཚིག་ཕྲད་ནི། 
ཞིང་ཞེས་ཞེའོ་ཞེ་ན་ཞིག་དང་། 
ཅིང་ཅེས་ཅེའོ་ཅེ་ན་ཅིག་དང་། 
ཤིང་ཤིག་ཤེའོ་ཤེ་ན་བཅས་ཡིན། 
སྒྲའི་སྦྱོར་ཚུལ་ནི། 
རྗེས་འཇུག་ང་ན་མ་འ་ར་ལ་མཐའ་མེད་ཀྱི་རྗེས་སུ་ ཞིང་སོགས་དང་། 
ག་ད་བ་ད་དྲག་གི་རྗེས་སུ་ ཅིང་སོགས་དང་། 
སའི་རྗེས་སུ་ ཤིང་ཤིག་ཤེའོ་ཤེ་ན་བཅས་སྦྱོར་ཡང་ དེ་ལ་ཤེས་མི་འཐོབ་པར་ ཞེས་ཟེར་འཐོབ་པ་ཡིན།
དོན་གྱི་སྦྱོར་ཚུལ་ནི།
• ཞིང་ཅིང་ཤིང་བཅས་ཀྱིས་ ཚིག་སྔ་ཕྱི་མཚམས་སྦྱོར་བའི་དོན་སྟོན་ཏེ། 
དཔེར་ན། 
ཕྱག་འཚལ་ཞི༵ང་སྨོན་ལམ་འདེབས། 
ཁྱོད་ལ་དད་ཅི༵ང་ གུས་པས་བསྟེན། 
སྡིག་པ་སྤངས་ཤི༵ང་ དགེ་བར་བརྩོན། 
ལྟ་བུའོ།།
• ཞེས་ཅེས་བཅས་ཀྱིས་ ཟེར་ཞེས་པའི་དོན་སྟོན་ཏེ། 
ཁྱོད་ཀྱི་མིང་ཅི་ཞིག་ཡིན་ཞེ༵ས་ འདྲི་བའི་ཚེ། 
ངའི་མིང་ལ་ དཀར་མདོག་ཅེས་བྱའོ།། 
ཞེས་ལན་བཏབ་བོ།།
• ཞེའོ་ཅེའོ་ཤེའོ་བཅས་ཀྱིས་ ཟེར་རོ་ཞེས་པའི་དོན་སྟོན་ཏེ། 
ཁོ་ནི་ཇ་འཐུང་ཞེ༵འོ། 
།སེམས་ཅན་མ་གསོད་ཅེ༵འོ། 
།དེའི་དོན་རྟོགས་ཤེ༵འོ། 
།ལྟ་བུའོ།།
• ཞེ་ན་ཅེ་ན་ཤེ་ན་བཅས་ཀྱིས་ ཟེར་ན་ཞེས་པའི་དོན་སྟོན་ཏེ། 
ཁོ་རྐུན་མ་ཡིན་ཞེ༵་ན་ཇི་ལྟར་བྱའམ། 
རློན་སར་སྡོད་ཅེ༵་ན་ ཁྱོད་ཀྱིས་སྡོད་དམ། 
ཡི་གེ་བྲི་ཤེས་ཤེ༵་ན་ འབྲི་རུ་འཇུག་དགོས། 
ལྟ་བུའོ།།
• ཞིག་ཅིག་ཤིག་བཅས་ཀྱིས་ གྲངས་གཅིག་དང་འདྲ་བའི་དོན་དང་ཡང་ན་ གྲངས་མ་ངེས་ཀྱང་ གྲངས་ཀྱི་དོན་སྟོན་པ་ལ་འཇུག་པ་དང་།
སྨོན་སྐུལ་གྱི་དོན་ལ་འཇུག་སྟེ། 
དཔེར་ན། 
ད་ནངས་མི་ཞི༵ག་འོངས་པ་དེ་ སུ་ཡིན་ནམ། 
དཔེ་དེབ་ཅི༵ག་ཉོས་ནས་ དཔེ་མཛོད་ཁང་ལ་ཕུལ། 
ཁང་པའི་ཕྱོགས་ཤི༵ག་ནས་ རླུང་ཤུགས་ཆེར་གཡོ། 
ལྟ་བུ་གྲངས་གཅིག་དང་འདྲ་བའི་དོན་དང་། 
བདག་གི་དགེ་བས་ མ་རྒན་རྣམས་ལ་ ཕན་པར་གྱུར་ཅི༵ག 
།ལྟ་བུ་སྨོན་པ་དང་། 
ཡི་གེ་བྲིས་ཤི༵ག། 
ལྟ་བུ་སྐུལ་བའི་དོན།
• ས་མཐར་ཞེས་བྲི་བའི་རྒྱུ་མཚན་ནི། 
ཆོས་ཞེ༵ས་མི་བརྗོད་པར་ ཆོས་ཤེ༵ས་ཟེར་ན། 
ཆོས་རྟོགས་པའི་གོ་བ་དང་ འཁྲུལ་ཉེན་ཡོད་པའི་རྒྱུ་མཚན་གྱིས་ཡིན་པར་གསུངས།
• མིང་གི་ཆ་ཤས་དང་ནོར་མི་རུང་བ་ནི། 
ཁ་ཅིག 
།ལྷན་ཅིག 
།སྟབས་ཅིག །
ཆབས་ཅིག །
ལྟ་བུའི་ཅིག་ནི་ མིང་གི་ཆ་ཤས་ཡིན་ཞིང་
དེ་ལ་སྒྲའི་སྦྱོར་ཚུལ་མེད་པས། ཚིག་ཕྲད་ཀྱི་ཅིག་དང་ནོར་མི་རུང་བའོ།།དྲན་གསྩོ། 
ཤེའ་ྩོཅེའྩོ་ཤེའ་ྩོསྩོགས་ སྔོན་གྱི་རྩོམ་རིགས་རྣམས་སུ་གསལ་ཡང་ དེ་སང་འབྲི་སྲོྩོལ་ཆེར་མེད་པའི་ཚུལ་ཤེས་དགོས།
སྦྱོསྦྱོངང་་ལལསས།།
བཀོད་རྒྱ༑ འོག་གི་ཚིག་ཕྲད་རྣམས་ རྗེས་འཇུག་དང་མཐུན་པར་སྦྱར་ནས་ དཔེ་གསུམ་རེ་བྲིས།
༡. ཅིང་། 
ཅིག། 
ཅེའོ། 
ཅེ་ན། 
ཅེས།
༢. ཞིང་། 
ཞིག། 
ཞེ་ན། 
ཞེའོ། 
ཞེས།
༣. ཤིང་། 
ཤིག། 
ཤེ་ན། 
ཤེའོ། 
ཤེས།
རྟགས་ཀྱི་འཇུག་པ།
རྟགས་ཀྱི་འཇུག་པ་ཞེས་པ་ནི། 
མིང་གཞི་དང་སྔོན་རྗེས་ཀྱི་རྟགས་ཀྱི་དབྱེ་བ་དང་ འཇུག་པ་རྣམས་བཤད་པས་དེ་ལྟར་ཟེར།
སྤྱིར་ཡི་གེའི་རྟགས་ཀྱི་དབྱེ་བ།
དྲན་གས།ྩོ ཡི་གེ་རྟགས་ཀྱི་དབྱེ་བ་འདིར་རྟགས་ཇི་ལྟར་ཡདྩོ ་པ་ཙམ་དང་། 
རྟགས་ས་ྩོསརྩོ ་ཕྱེ་ཚུལ་ཙམ་གྱིས་འཐུས་གསལ་བཤད་རྒྱས་མི་དགོས།
དཀའ་གནད་གསལ་བའི་མེ་ལྩོང་ལས། 
སྤྱིར་ན་དབྱངས་མྩོ་གསལ་བྱེད་ཕྩོ། 
།ཞེས་པ་ལྟར། 
ཡི་གེ་ལ་ཕོ་མོ་གཉིས་སུ་དབྱེ་བའི་རྒྱུ་མཚན་ཡང་། 
འགྲེལ་པ་མང་པོར། 
དབྱངས་ནི་ ཤེས་རབ་ཀྱི་རང་བཞིན་མོ་དང་། 
གསལ་བྱེད་ནི་ ཐབས་ཀྱི་རང་བཞིན་ཕོ་ཡིན་པར་བཀྲལ་ཡོད་ཀྱང་། 
སྐབས་སུ་བབ་པ་ སྒྲ་གདངས་དྲག་ཞན་ལས་བརྟེན་ནས་ ཡི་གེའི་རྟགས་ཀྱི་དབྱེ་བ་བཤད་པའི་སྐབས་ཡིན་པས།
གསལ་བྱེད་རྣམས་ ཡིག་འབྲུ་རེ་རེ་ནས་ སྒྲ་གདངས་གསལ་བར་འདོན་པའམ་ སྒྲ་གདངས་དྲག་པས་ཕོ་དང་།
དབྱངས་ནི་ ང་རོའི་རྣམ་པའམ་ སྒྲ་ཞན་པས་མོ་ཡིག་ཏུ་བཤད་ན་འཐད་ཆེའོ།།
མིང་གཞིའི་རྟགས་ཀྱི་དབྱེ་བ།
དབྱེ་བ་ལྔ་ཡོད་དེ། 
ཀ་ཅ་ཏ་པ་ཙ་ནི་ཕོ་དང་། 
ཁ་ཆ་ཐ་ཕ་ཚ་ནི་མ་ནིང་། 
ག་ཇ་ད་བ་ཛ་ཝ་ཞ་ཟ་ཡ་ཤ་ས་བཅས་ནི་མོ། 
ང་ཉ་ན་མ་ནི་ཤིན་ཏུ་མོ། 
ར་ལ་ཧ་ཨ་ནི་མོ་གཤམ་ཡིན། 
དེ་ལྟར་ཡིན་པའི་རྒྱུ་མཚན་ཡང་། 
ཡི་གེ་དེ་རྣམས་ངག་ནས་སོ་སོར་བརྗོད་པའི་ཚེ། 
རྩོལ་བ་ཆེ་ཆུང་ངམ་ གྲིམས་ལྷོད་ལས་བྱུང་བའི་ སྒྲ་དྲག་ཞན་སོགས་ལ་ ཕོ་མོ་སོགས་སུ་འཇོག་པས། 
རྩོལ་བ་ཤུགས་ཆེ་བའམ་ གྲིམས་པ་ལས་བྱུང་བའི་ སྒྲ་དྲག་པ་རྣམས་ཕོ་དང་། 
རྩོལ་བ་གྲིམས་ལྷོད་རན་པ་ལས་བྱུང་བའི་ སྒྲ་དྲག་ཞན་བར་མ་རྣམས་མ་ནིང་དང་། 
རྩོལ་བ་ཅུང་ཟད་ཆུང་བའམ་ ལྷོད་པ་ལས་བྱུང་བའི་སྒྲ་ཞན་པ་རྣམས་མོ་དང་། 
རྩོལ་བ་དེ་ལས་ཀྱང་ཆུང་བ་ལས་བྱུང་བའི་སྒྲ་ དེ་ལས་ཀྱང་ཞན་པ་རྣམས་ཤིན་ཏུ་མོ་དང་། 
རྩོལ་བ་ཤིན་ཏུ་ལྷོད་པ་ལས་བྱུང་བའི་ སྒྲ་ཤིན་ཏུ་ཞན་པ་རྣམས་མོ་གཤམ་ཡིན་པའོ།།
སྔོན་འཇུག་རྟགས་ཀྱི་དབྱེ་བ།
རྟགས་ཀྱི་དབྱེ་བ་བཞི་ཡོད་དེ། 
སྔོན་འཇུག་བ་ཡིག་ཕོ། 
ག་ད་གཉིས་མ་ནིང་། 
འ་ཡིག་མོ། 
མ་ཡིག་ཤིན་ཏུ་མོ་ཡིན།
དེ་ལྟར་ཡིན་
པའི་རྒྱུ་མཚན་ཡང་། 
འཇུག་ཡུལ་མིང་གཞིའི་ཡི་གེ་དང་སྦྱར་ནས་ཀློག་པའི་ཚེ། 
སྒྲ་གདངས་ ཤུགས་ཆེ་ཆུང་དུ་འགྱུར་བའི་ཆ་ནས་བཞག་པར་གསུངས་པ་ནི། 
དཔེར་ན། 
གནའ། 
དབང་། 
མཉམ། 
ལྟ་བུ་སྔོན་འཇུག་ ག་ད་མ་བཅས་ཞུགས་དུས་ མིང་གཞིའི་སྒྲ་གདངས་ལ་འགྱུར་བ་འགྲོ་ཡང་། 
སྔོན་འཇུག་བ་དང་འ་གཉིས་ཞུགས་དུས་ འགྱུར་བ་དེ་ཙམ་མི་གསལ་ལ། 
སྒྲ་གདངས་དྲག་པོ་དང་བར་མ་དང་ཞན་པ་དང་ཤིན་ཏུ་ཞན་པར་འགྱུར་བའི་ཚུལ་རིག་རྒྱུ་ནི། 
དེ་ལས་ཀྱང་ཆེས་དཀའ་བར་སྣང་ངོ་།།
སྔོན་འཇུག་རྟགས་ཀྱི་འཇུག་པ་ནི། 
འཇུག་པ་བཞི་ཡོད་དེ། 
དང་པོ་གང་ལ་འཇུག་པ་ནི། 
སྔོན་འཇུག་རྣམས་ མིང་གཞིའི་ཡི་གེ་གང་དང་གང་ལ་འཇུག་ཚུལ་བསྟན་པ་ཡིན། 
གཉིས་པ་གང་གིས་འཇུག་པ་ནི། 
མིང་གཞི་ཡི་གེ་དེ་དག་ལ་ སྔོན་འཇུག་གང་དང་གང་གིས་འཇུག་ཚུལ་བསྟན་པ་ཡིན། 
གསུམ་པ་ཇི་ལྟར་འཇུག་པ་ནི། 
སྔོན་འཇུག་རྣམས་ མིང་གཞི་ལ་འཇུག་པའི་སྐབས་སུ་ སྒྲ་གདངས་དྲག་ཞན་སོགས་ཀྱི་སྒོ་ནས་ ཇི་ལྟར་འཇུག་ཚུལ་བསྟན་པ་ཡིན། 
བཞི་པ་ཅིའི་ཕྱིར་འཇུག་པ་བསྟན་པ་ནི། 
སྔོན་འཇུག་རྣམས་ མིང་གཞི་ལ་འཇུག་པའི་སྐབས་ དགོས་པ་གང་གི་ཕྱིར་དུ་འཇུག་པའི་ཚུལ་བསྟན་པའོ། 
།འཇུག་པ་བཞི་ལས་ ཅིའི་ཕྱིར་འཇུག་པ་དེ་ ཤིན་ཏུ་གལ་ཆེ་བས་དེའི་ནང་དོན་གཙོ་བོ་བྱ་ཚིག་དང་ དེ་ལས་འཕྲོས་པའི་བྱ་བྱེད་ལས་གསུམ་དང་ བདག་གཞན་དུས་གསུམ་གྱི་སྐོར་ རིམ་པར་བཤད་པར་བྱའོ།།
རྗེས་འཇུག་གི་རྟགས་ཀྱི་དབྱེ་བ།
རར་་བབ།། 
རྗེས་འཇུག་ཡི་གེ་བཅུ་པྩོ་ཡི། 
།ག་ད་བ་ས་བཞི་རྣམས་ཕྩོ། 
།ང་མ་འ་གསུམ་མྩོ་ཡིན་ཅིང་། 
།ན་ར་ལ་གསུམ་མ་ནིང་སྟེ། 
།མིང་གཞི་ཡི་གེ་ཀུན་ལ་འཇུག 
།ཅེས་དང་། 
ཡང་། 
རྗེས་འཇུག་ཕྩོ་ཡིས་ཕྩོ་ཡིག་གི 
།མིང་མཐའ་གཞན་དྲངས་དེ་བཞིན་དུ། 
།མྩོ་ཡིས་མྩོ་ཡི་མིང་མཐའ་དང་། 
།མ་ནིང་གིས་ནི་མ་ནིང་དྲངས། 
།དེ་རྣམས་རྟགས་མཚུངས་འདྲེན་ཚུལ་ཏེ།།
བརྗོད་བདེ་འདྲེན་པའང་ཤིན་ཏུ་མང་།། 
འགྲེལ་པ། 
རྗེས་འཇུག་གི་ཡེ་གེ་ ག་ང་ད་ན་བ་མ་འ་ར་ལ་ས་ བཅུ་ཡོད་པའི་ནང་ནས་ ག་ད་བ་ས་ བཞི་ནི་ཕོ་ཡིན་ལ། 
ང་མ་འ་གསུམ་ནི་མོ་དང་། 
དེ་བཞིན་དུ་ ན་ར་ལ་ གསུམ་ནི་མ་ནིང་ཡིན་ནོ། 
དེ་ནི་ རྗེས་འཇུག་རང་གི་རྗེས་སུ་འཇུག་པའི་མིང་མཐའ་ འདྲེན་པའམ་སྦྱར་བའི་སྐབས་སུ་ རྟགས་མཚུངས་འདྲེན་པ་དང་། 
བརྗོད་བདེ་འདྲེན་པ་ཞེས་གཉིས་ཡོད། 
བརྗོད་བདེ་འདྲེན་པ་ནི་ རང་རང་སོ་སོའི་ངག་གཤིས་དང་མཐུན་པའི་ བརྗོད་ཚུལ་ཇི་ལྟར་ཡོད་པ་བཞིན་དུ་སྦྱར་ཆོག་པས་ རྗེས་འཇུག་དང་འཁྲིལ་མི་དགོས། 
འོན་ཀྱང་ རྟགས་མཚུངས་འདྲེན་པའི་སྐབས་སུ་ འོག་ནས་སྦྱར་རྒྱུའི་མིང་མཐའ་དེ་ཡང་ རྗེས་འཇུག་གི་ཕོ་མོ་མ་ནིང་གི་རྟགས་དང་མཐུན་པར་ སྦྱར་དགོས་པ་ཡིན།
རྗེས་འཇུག་ཕོ་ཡིས་ ཕོའི་མིང་མཐའ་འདྲེན་པ། 
དཔེར་ན། 
ལེགས་པ༵འི་གདོང་ནི་ དཔྱིད་ཀ༵འི་མེ་ཏོག་བཞིན་དུ་མདངས་དང་ལྡན། 
ལག་པ༵འི་སོར་མོ་རྣམས་ནི་ རི་མོ་མཁན་གྱིས་བྲིས་པ༵་བཞིན་དུ་ སྙོམ་ཤིང་འདྲིལ། 
ཞེས་པ་བཞིན་དང་།
རྗེས་འཇུག་མོ་ཡིས་ མོའི་མིང་མཐའ་འདྲེན་པ། 
དཔེར་ན། 
སེམས་ལ་གདུང་བ༵འི་མཛའ་གྲོགས་ཁྱོད་ནི་ དགའ་བ༵འི་སེམས་ལ་ བརྩེ་བ༵འི་རྒྱན་གྱིས་བརྒྱན་ཅིང་ བཞུགས་ཡོད་པའི་རེ་བ༵་མཆིས། 
ཞེས་དང་། 
རྗེས་འཇུག་མ་ནིང་གིས་ མ་ནིང་གི་མིང་མཐའ་འདྲེན་པ། 
དཔེར་ན། 
ཉི་མ་འཆར་ཁ༵ར་ འོད་ཤིན་ཏུ་ཆེ། 
དགུན་ཁ༵་ལ་གངས་ལ་ཁ་བ་འབབ་ཀྱི་ཡོད། 
ཡིད་དམ་ལྷ་ལ་གསོལ་བ་འདེབས་ན་མི་མཐུན་པའི་དལ་ཁ༵་བཟློག་ཐུབ། 
ཞེས་པ་ལྟ་བུའོ།།
བྱ་ཚིག་གི་སྐོར་བཤད་པ།
བྱ་ཚིག་གི་སྐོར་གང་ལས་བསྟོན་ཅེ་ན། 
རྟགས་ཀྱི་འཇུག་པ་ལས། 
ཕྩོ་ནི་འདས་དང་གཞན་བསྒྲུབ་ཕྱིར། 
།མ་ནིང་གཉིས་ཀ་ད་ལྟར་ཆེད། 
།མྩོ་ནི་བདག་ད་མ་འྩོངས་ཕྱིར། 
།ཤིན་ཏུ་མྩོ་ནི་མཉམ་ཕྱིར་རྩོ། 
།ཞེས་པའི་ཚིགས་བཅད་གཅིག་གིས་བསྟོན་པ་ཡིན། 
དེས་ན་ རྟགས་ཀྱི་འཇུག་པའི་རྩ་བ་ལྟར་ན་ བྱ་ཚིག་ལ་ འདས་པ་དང་ མ་འོངས་པ་དང་ ད་ལྟ་བ་བཅས་དུས་གསུམ་དང་།
དངོས་པོ་བདག་དང་ གཞན་གྱི་དབྱེ་བ་ཕྱེ་ཚུལ་ཡོད་པ་སོགས་ཤེས་དགོས།
• བྱ་ཚིག་ཅེས་པའི་དོན། 
བྱ་བ་གང་ཞིག་བྱེད་པའམ་ འབྱུང་བར་སྟོན་པའི་ཚིག་ལ་ཟེར་ཏེ། 
དཔེར་ན། 
མཁས་པས་ཡི་གེ་འབྲི། 
སྐྱེད་ཚལ་དུ་མེ་ཏོག་འཛུགས། 
ལྟ་བུ་བྱེད་པ་པོ་ཞིག་གིས་བྱ་བ་བྱེད་པ་དང་། 
གཟུགས་ལ་རྨ་འཐོན། 
ནགས་སུ་ཤིང་མང་དུ་སྐྱེ། 
ལྟ་བུ་འབྱུང་བར་སྟོན་པའོ།།
• བྱ་ཚིག་ལ་དབྱེ་ན། 
ངོ་བོའི་སྒོ་ནས་དབྱེ་བ་དང་། 
དུས་ཀྱི་དབང་དུ་དབྱེ་བ་བཅས་སོ།།
• བྱ་ཚིག་ལ་ངོ་བོའི་སྒོ་ནས་དབྱེ་བ། 
ས་སྐྱ་ལེགས་བཤད་ལས། 
ཡྩོན་ཏན་ལྡན་ན་སྐྱེ་བྩོ་ཀུན། 
།མ་བསྡུས་པར་ཡང་རང་ཉིད་འདུ།། 
ཞེས་པ་ལྟར། 
བསྡུ་དང་འདུ་ཞེས་པའི་བྱ་ཚིག་ལ། 
བྱ་ཚིག་གི་ངོ་བོའི་སྒོ་ནས་ བྱེད་པ་པོ་གཞན་དང་དངོས་སུ་འབྲེལ་བའི་བྱ་ཚིག་དང་། 
བྱེད་པ་པོ་གཞན་དང་དངོས་སུ་མ་འབྲེལ་བའི་བྱ་ཚིག་ ཅེས་པའི་མིང་བསྡུས་ནས། 
བྱེད་འབྲེལ་ལས་ཚིག་དང་། 
བྱེད་མེད་ལས་ཚིག་ཟེར་བས་ སྐབས་འདིའི་ལས་ཚིག་ནི་ བྱ་ཚིག་གི་དོན་ཡིན། 
དེ་ལ་ བྱ་བྱེད་ངོ་བོ་ཐ་དད་པ་དང་ བྱ་བྱེད་ངོ་བོ་ཐ་མི་དད་པ་ཡང་ཟེར་རོ།།
• བྱེད་འབྲེལ་དང་བྱེད་མེད་ལས་ཚིག་གི་དོན་ནི། 
མཁས་པའི་མགུལ་རྒྱན་མུ་ཏིག་ཕྲེང་མཛེས་ལས། 
ལས་གང་ཞིག་ བྱེད་པ་པོ་གཞན་གྱིས་ དངོས་སུ་སྒྲུབ་པར་བྱེད་པ་དེ་ནི་ བྱེད་པ་པོ་གཞན་དང་ དངོས་སུ་འབྲེལ་བའི་ལས་ཏེ། 
དཔེར་ན། 
ལྕགས་གསེར་དུ་བསྒྱུར་ཟིན། 
བསྒྱུར་བར་བྱ། 
སྒྱུར་བར་བྱེད། 
ཅེས་དང་། 
ལས་གང་ཞིག་ བྱེད་པོ་གཞན་དངོས་སུ་མེད་པར་ རང་གི་ངང་གིས་འགྲུབ་པར་སྣང་བ་འདི་ནི་ བྱེད་པ་པོ་གཞན་དང་དངོས་སུ་མ་འབྲེལ་བའི་ལས་ཏེ། 
དཔེར་ན། 
ལྕགས་གསེར་དུ་གྱུརད་ཟིན། 
འགྱུར་བཞིན་པ།
འགྱུར་བར་འགྱུར་རོ། 
།ཞེས་གསུངས་པ་ལྟར། 
བྱ་བྱེད་ཐ་དད་པ་ཞེས་པའི་ བྱ་ནི་བྱ་ཡུལ་དང་ བྱེད་ནི་བྱེད་པ་པོ་ཡིན་པས། 
བསྟན་འཛིན་གྱིས་དེབ་ཏུ་ཡི་གེ་འབྲི། 
ཟེར་བ་ན། 
བྲི་རྒྱུའི་ཡི་གེ་དེ་བྱ་ཡུལ་དང་། 
འབྲི་མཁན་བསྟན་འཛིན་དེ་བྱེད་པ་པོ་ཡིན་པས། 
དེ་ལྟའི་བྱ་ཡུལ་དང་བྱེད་པ་པོ་ དངོས་སུ་ཐ་དད་སྟོན་རྒྱུ་ཡོད་པའི་བྱ་བ་ དེ་རིགས་ལ་བྱེད་འབྲེལ་ལས་ཚིག་ཟེར། 
ས་ལས་གསེར་ཐོན། 
གངས་རི་ལས་ཆུ་འབབ། 
ལྟ་བུ་འཐོན་རྒྱུའི་གསེར་དང་། 
འབབ་རྒྱུའི་ཆུ་ཡོད་པས་བྱ་ཡུལ་ཡོད་ཀྱང་། 
བྱེད་པ་པོ་གཞན་ཞིག་དངོས་སུ་མེད་པས། 
བྱ་བ་དེ་རིགས་ལ་བྱ་བྱེད་ཐ་མི་དད་པའམ་ བྱེད་མེད་ལས་ཚིག་ཟེར་བ་ཡིན།
• ཁ་གསལ་དུ་གཏང་ན། 
བྱེད་པ་པོ་གཞན་དངོས་སུ་ཡོད་པ་ ཞེས་པའི་སྐབས། 
དང་པོ་ བྱེད་པ་པོ་གཞན་ཞིག་ ཡོད་དགོས་པའི་རྒྱུ་མཚན་ནི། 
ཁོ་རྒྱ་གར་དུ་འགྲོ། 
ཞེས་པ་ན། 
འགྲོ་མཁན་ཁོ་ཡིན་པས་བྱེད་པ་པོ་ཡོད་ཀྱང་། 
འགྲོ་བྱ་ཡང་ཁོ་ཡིན་པས། 
འགྲོ་བྱ་ལས་ གཞན་པའི་བྱེད་པ་པོ་ཞིག་མེད་པས་ན། 
འགྲོ་ཞེས་པ་ བྱེད་འབྲེལ་ལས་ཚིག་མ་ཡིན་པར་སྟོན། 
གཉིས་པ་ བྱེད་པ་པོ་གཞན་དངོས་སུ་ ཡོད་དགོས་པའི་རྒྱུ་མཚན་ཡང་། 
སྔར་མི་གཞན་ཞིག་གིས་མ་ཎི་འཁོར་ལོ་དེ་བསྐོར་ནས་ མི་དེ་ས་གནས་གཞན་དུ་ཕྱིན་པའི་རྗེས་སུ་ཡང་། 
འཁོར་བཞིན་པའི་གནས་སྐབས་སུ་ སྐོར་མཁན་དངོས་སུ་མེད་པས་ མ་ཎི་འཁོར་ལོ་འཁོར། 
ཟེར་བ་ལས་ བསྐོར་ཟེར་མི་འབྲི་བའི་རྒྱུ་མཚན་གྱིས་ བྱེད་འབྲེལ་ལས་ཚིག་ལ་ བྱེད་པ་པོ་དངོས་སུ་ཡོད་དགོས་པར་སྟོན་པ་ཡིན།
དེ་བཞིན་ མི་ཞིག་གི་མདུན་དུ་ ལྕགས་རང་བཞིན་གྱིས་གསེར་དུ་གྱུར་པའི་ཚེ། 
ལྕགས་རང་ཉིད་ལ་ཡོད་པའི་འབྱུང་བ་རྣམས་ཀྱི་བྱེད་པས་དེ་ལྟར་གྱུར་ཀྱང་ གཞན་གྱིས་མ་ཡིན་ལ། 
མི་དེའི་བསོད་ནམས་ཀྱིས་གྲུབ་པས་ བསོད་ནམས་ཉིད་ བྱེད་པ་པོ་གཞན་ཡིན་ཡང་ དེ་ནི་དངོས་སུ་མི་སྣང་བས་ ལྕགས་གསེར་དུ་བསྒྱུར་ཅེས་པ་ མ་ཡིན་པར་གསེར་དུ་གྱུར་ཅེས་དགོས་པར་ མཁས་པའི་མགུལ་རྒྱན་མུ་ཏིག་ཕྲེང་མཛེས་ནང་གསལ། 
དཔེ་གཞན་ཡང་། 
སློབ་གྲྭ་ནང་ནས་ཐོན། 
ལྟ་བུ་གནས་ནས་འདོན་པ་པོ་མེད་པར་ རང་ཉིད་འཐོན་པའི་ཚེ་ བྱེད་པ་པོ་རང་ཉིད་ཡིན་ཡང་། 
བྱེད་པ་པོ་གཞན་ཞིག་མེད་པས་ བྱེད་མེད་ལས་ཚིག་ཡིན་པ་ལྟར། 
དཔེ་གཞན་ཡང་། 
སེངྒ་ན། 
ང་སྡོད། 
ཁོང་ཉལ། 
ཁོ་མཆོངས། 
མོ་བྲོས། 
འདབ་མ་ལྷུང་། 
གནས་འདིར་ལུས། 
བཟང་མོ་དགའ། 
རིན་ཆེན་གནས་དེར་སྐྱིད། 
དབུགས་འགག། 
ཉི་མ་ཤར། 
ཤིང་སྐྱེས། 
ལྟ་བུདང་། 
སྐོར་དང་འཁོར། 
སྐྱིལ་དང་འཁྱིལ། 
གཏོར་དང་འཐོར། 
སྤེལ་དང་འཕེལ། 
དཀྲུག་དང་འཁྲུགས། 
སྒྱུར་དང་འགྱུར། 
སྒྲུབ་དང་འགྲུབ། 
གཅོད་དང་ཆད། 
ལྟ་བུ་སྔ་མ་སྔ་མ་རྣམས་ བྱེད་འབྲེལ་ལས་ཚིག་དང་ ཕྱི་མ་ཕྱི་མ་རྣམས་བྱེད་མེད་ལས་ཚིག་ཡིན་པས་ བསྡུས་ཏེ་བསྟན།
• བྱེད་པོ་སྔར་ཡོད་ཀྱང་ སྐབས་ཀྱི་བྱ་བར་མེད་པ་ནི། 
འཁོར་ལོ་བསྐོར་ཏེ་འཁོར་བ་ལྟ་བུ་དང་།
• བྱེད་པ་པོ་ཡོད་པ་ལྟར་སྣང་ཡང་ ཀུན་སློང་སྔོན་དུ་མ་སོང་བའི་ གློ་བུར་དུ་འབྱུང་བ་ནི། 
སེམས་ཤོར། 
ན་ཟུག་ལྡང་། 
ཁྲག་ཐོན།
རྒད་པོ་དབང་མེད་དུ་ ནད་ཀྱིས་མནར་ཞེས་པ་ལས། 
རྒད་པོས་མནར་ཞེས་མི་བརྗོད་པ་ཡིན། 
ལོ་རྒས་པས་ཤི་ཞེས་པ་ལས། 
ལོ་རྒས་པས་བསད་སོང་ཞེས་མི་བརྗོད་པ་ལྟ་བུ་ཡིན།
• བྱེད་པོ་གཏན་ནས་མེད་པ་ནི། 
རང་བཞིན་གྱིས་སྐྱེ་བ་དང་ སྨིན་པ་སོགས་ཏེ་ མེ་ཏོག་ཤར་དང་ བཞད། 
ཤིང་ལ་འབྲས་བུ་བཏགས། 
འབྲས་བུ་སྨིན། 
ཆར་ཆུ་དུས་སུ་འབབ། 
ལོ་ཕྱུགས་རྟག་ཏུ་ལེགས། 
ཉི་ཟླ་ཤར། 
ལྟ་བུ་ཡིན་ནོ།།
སྐབས་འདིར་ངེས་དགོས་པ་ཞིག་ནི། 
བྱ་བྱེད་ཐ་དད་པ་ཞེས་པའི་སྐབས་ བྱེད་པ་པོ་དང་བྱ་ཡུལ་ ཐ་དད་པ་ཞིག་ཡོད་དགོས་ཀྱང་ ངེས་པར་དུ་ བྱེད་པ་པོ་གང་ཟག་ཅིག་ ཡོད་དགོས་པ་མ་ཡིན་ཏེ་ ཉི་མས་མུན་པ་བསལ།
ལྟ་བུ་ལ་ བསལ་བྱ་མུན་པ་དང་ སེལ་བྱེད་ཉི་མ་དེ་ བྱེད་པ་ཡིན་པ་ལས་ སེལ་བ་པོ་མིན་པའི་སྐབས་ཀྱི་བྱ་ཚིག་དེའང་ བྱ་བྱེད་ཐ་དད་པའི་བྱ་ཚིག་ཏུ་འཇོག་པ་ཡིན།
སྦྱོྩོང་ལས། 
འྩོག་གི་ར་ཚིག་གི་འགྲེལ་བཤད་བྲི་དགོས།
༡༡-- རར་་བབ།། 
ཕྩོ་ནི་འདས་དང་གཞན་བསྒྲུབ་ཕྱིར། 
།མ་ནིང་གཉིས་ཀ་ད་ལྟར་ཆེད། 
།མི་ནི་བདག་ད་མ་འྩོངས་ཕྱིར། 
།ཤིན་ཏུ་མྩོ་ནི་མཉམ་ཕྱིར་རྩོ།།
༢- བྱེད་པ་དངོས་སུ་ཐ་དད་དུ་ཡྩོད་པ་དང་། 
བྱེད་པ་པྩོ་ཡྩོད་ཀྱང་ཐ་དད་དུ་མེད་པ། 
བྱེད་པ་པྩོ་ཡྩོད་པ་ལྟར་སྣང་བ། 
བྱེད་པ་པྩོ་གཏན་ནས་མེད་པའི་བྱ་ཚིག་རྣམས་ཀྱི་ དཔེ་༣རེ་འཚྩོལ་ཏེ་བྲིས།
བྱ་བྱེད་ལས་གསུམ་བཤད་པ།
བྱ་ཞེས་པ་བྱ་ཡུལ་ལམ་ལས་དང་། 
བྱེད་ཅེས་པ་བྱེད་པ་པོ་དང་བྱེད་པ། 
ལས་ཞེས་པ་བྱ་བ་ལ་གོ་བ་ཡིན་ཏེ། 
དཔེར་ན། 
བསྟན་འཛིན་གྱིས་ སྨྱུ་གུས་ ཡི་གེ་འབྲི་བར་བྱེད། 
ལྟ་བུ་ལ། 
བསྟན་འཛིན་ནི་ འབྲི་བ་པོ་ཡིན་པས་བྱེད་པ་པོ་དང་། 
སྨྱུ་གུ་ནི་ འབྲི་བྱེད་ཡིན་པས་བྱེད་པ་དང་། 
ཡི་གེ་ནི་བྲི་བྱ་ཡིན་པས་ བྱ་ཡུལ་ལམ་ལས་དང་། 
འབྲི་ནི་བྱ་བ་ཡིན་པས་ དེ་ལ་བྲི་བར་བྱ། 
འབྲི་བར་བྱེད། 
བྲིས།
བྲིས་ཤིག་ལྟ་བུ་དུས་གསུམ་སྐུལ་ཚིག་དང་བཅས་པ་ཡོད།
སྦྱོསྦྱོངང་་ལལསས།།
བབཀོཀོདད་་རྒྱརྒྱ།། 
གོང་དུ་བཀོད་པའི་པར་རི་དང་མཐུན་པར་ གཤམ་གྱི་བརྗོད་པ་རྣམས་ཀྱི་ བྱེ་བྱེད་ལས་གསུམ་དང་ རྣམ་དབྱེ་གཉིས་པའི་བྱ་ཡུལ་རྣམས་སོ་སོར་རྟགས་བཀལ།
༡. སང་ཉིན་ རང་ཅག་ ཆུ་འགྲམ་དུ་ སྤྲོ་ཁྱམས་ལ་ འགྲོ་རྒྱུ་ཡིན།
༢. ད་ལྟ་ ཁྱེད་རྣམས་ཀྱིས་ སློབ་ཁང་དུ་ ཡི་གེ་ལེགས་པོར་སྦྱང་དགོས།
༣. ཆུ་ཧ་ཅང་ཆེན་པོ་ཡོད་པས་ ཆུ་འགྲམ་དུ་ ལོ་ཆུང་བ་རྣམས་འགྲོ་མི་རུང་།
༤. ད་ལྟ་ སློབ་ཁང་ནང་ ཚང་མས་ དཔེ་དེབ་ ལེགས་པོར་བཀླག་དགོས།
དུས་གསུམ་བཤད་པ།
དུས་གསུམ་གྱི་དོན་ནི།
མཁས་པའི་མགུལ་རྒྱན་མུ་ཏིག་ཕྲེང་མཛེས་ལས། 
བྱེད་པ་པོ་གཞན་དང་དངོས་སུ་འབྲེལ་མ་འབྲེལ་ ཇི་ལྟར་ཡང་རུང་ བྱ་བ་བྱས་ཟིན་པ་ནི་དུས་འདས་པ་དང་། 
བྱ་བ་བྱེད་པར་འགྱུར་བ་ནི་དུས་མ་འོངས་པ་དང་། 
བྱ་བ་བྱེད་བཞིན་པ་ནི་ད་ལྟ་བ་ཡིན་ནོ། 
།ཞེས་གསུངས་པའི་རྗེས་སུ་འབྲངས་ཏེ། 
དཀའ་གནད་གསལ་བའི་མེ་ལོང་ལས་ཀྱང་། 
དེ་བཞིན་བྱེད་པ་པྩོ་གཞན་དང་། 
།དངོས་སུ་འབྲེལ་མིན་ཇི་ལྟར་ཡང་། 
།བྱ་བ་བྱས་ཟིན་འདས་པ་དང་། 
།བྱ་བ་བྱེད་འགྱུར་མ་འྩོངས་དང་། 
།བྱེད་བཞིན་པ་ནི་ད་ལྟ་བ། 
།ཞེས་གསུངས་པ་ལྟར། 
བྱེད་པ་པོ་ཞིག་གིས་ བྱ་བ་དངོས་སུ་བྱེད་པའམ་ བྱེད་པོ་དངོས་སུ་མེད་པར་རང་བཞིན་གྱིས་ འབྱུང་བ་གང་ཡིན་ཡང་། 
བྱས་ཟིན་པའམ་ བྱུང་ཟིན་པ་ནི་འདས་པ་དང་། 
བྱ་བ་བྱེད་རྒྱུའམ་ འབྱུང་རྒྱུ་ནི་མ་འོངས་པ་དང་། 
བྱ་བ་བྱེད་བཞིན་པའམ་འབྱུང་བཞིན་པ་ནི་ད་ལྟ་བ་ཡིན་པས། 
དེས་ན་ བྱ་ཚིག་ཡོད་ཚད་ལ་དུས་གསུམ་དུ་དབྱེ་རུང་བ་ཡིན། 
བྱེད་པ་པོ་གཞན་དང་ དངོས་སུ་འབྲེལ་མ་འབྲེལ་སྐོར་རྒྱས་པ་ནི་ འོག་ཏུ་བཤད་པར་བྱའོ།།
དུས་གསུམ་གྱི་དཔེར་བརྗོད་ནི།
བྱེད་པ་པོས་ བྱ་བ་བྱེད་པའི་དབང་དུ་ན། 
ན་ནིང་གི་ལོར་དམངས་ཀྱི་ལྷ་ཁང་བསྒྲུབས། 
བསྒྲུབས་ཚར། 
བསྒྲུབས་ཟིན། 
བསྒྲུབས་སོང་།
བསྒྲུབས་པ་རེད། 
ལྟ་བུའི་བསྒྲུབས་ནི་བྱ་ཚིག་འདས་པ་དང་། 
ཚར་སོགས་ནི་འདས་པའི་ཚིག་གྲོགས་ཡིན། 
སང་ཕོད་དམངས་ཀྱི་ལྷ་ཁང་བསྒྲུབ། 
བསྒྲུབ་རྒྱུ་ཡིན། 
བསྒྲུབ་པར་བྱ། 
བསྒྲུབ་དགོས། 
བསྒྲུབ་ལ་ཉེ། 
བསྒྲུབ་རྩིས་ཡིན། 
བསྒྲུབ་གྲབས་ཡོད། 
ལྟ་བུ་བསྒྲུབ་ནི་བྱ་ཚིག་མ་འོངས་པ་དང་། 
རྒྱུ་སོགས་ནི་མ་འོངས་པའི་ཚིག་གྲོགས་ཡིན། 
ད་ལོ་དམངས་ཀྱི་ལྷ་ཁང་སྒྲུབ། 
སྒྲུབ་ཀྱི་ཡོད། 
སྒྲུབ་པར་བྱེད།
སྒྲུབ་མུས་ཡིན། 
སྒྲུབ་པའི་སྐབས། 
ལྟ་བུ་སྤྱིར་བཏང་ད་ལྟ་བ་ཡིན་ལ། 
དེ་ནི་ བྱ་བ་འགོ་བཙུགས་ཏེ་ མཇུག་མ་བསྡུ་བའི་བར་གྱི་དུས་ཚོད་ལ་གོ་ཞིང་། 
སྒྲུབ་པའི་བསྒང་། 
སྒྲུབ་ཀྱིན་འདུག། 
སྒྲུབ་བཞིན་པ། 
ལྟ་བུ་ནི་ ད་ལྟ་བྱེད་བཞིན་པའམ་ འབྱུང་བཞིན་པའི་གནས་སྐབས་དེ་ལ་གོ་བ་ཡིན།
དུས་རྒྱུན་ལག་ལེན་འཐབ་དགོས་པའི་ བྱ་ཚིག་དུས་གསུམ་གྱི་དཔེ་མདྩོར་བསྡུས་བཤད་པ།
མ་འྩོངས་། 
ད་ལྟ་བ། 
འདས་པ། 
སྐལ་ཚིག།
སྣོད་སོགས་བཅུད་ཀྱིས་ བསྐང་བྱ་ སྐོང་ བསྐངས་ སྐོངས།
སྡོམ་པ་སོགས་ བསྲུང་བྱ་ སྲུང་ བསྲུངས་ ས།
ས་ལ་སོན་སོགས་ གདབ་བྱ་ འདེབས་ བཏབ་ ཐོབས།
ཡི་གེ་སོགས་ བྲི་ འབྲི། 
བྲིས་ཟིན། 
བྲིས།
གཞན་ལ་དངོས་པོ་ བསྐྱལ་བྱ་ སྐྱེལ། 
བསྐྱལ། 
སྐྱེལ།
ལས་དང་དོན་སོགས་ བསྒྲུབ་བྱ་ སྒྲུབ། 
བསྒྲུབས་ སྒྲུབ།
ལམ་དག་དོགས་པ་སོགས་ བསལ་བྱ་ སེལ་ བསལ་ སོལ།
ཕྱོགས་གཅིག་ཏུ་བསྡུ་བྱ་ སྡུད་ བསྡུས་ སྡུས།
རྒྱུ་ནོར་སོགས་ བསག་བྱ་/གསག་བྱ་ གསོག་ བསགས གསོག།
མེ་སོགས་ གསད་བྱ་ གསོད་ བསད་ སོད།
ནད་དང་བུ་ཚ་སོགས་ གསོ་བྱ གསོ།
བསོས་ སོས།
ཤིང་སོགས་ གཅད་བྱ་ གཅོད། 
བཅད་ ཆོད།
ཡི་གེ་སོགས་ བཀླག་བྱ ཀློག་ བཀླགས་ ཀློགས།
དོན་ཡིད་ལ་ བསམ་བྱ་ སེམས་ བསམས་ སོམས།
ཟས་སོགས་ བཟའ་བྱ་ ཟ།
བཟས་ ཟོས།
འཁོན་པ་སོགས་ བཟླམབྱ་ ཟླམ བཟླམས་ ཟླམས།
རྫས་སོགས་མེ་ལ་ བསྲག་བྱ་ སྲག བསྲགས སྲགས།
མེ་དང་ཉི་མ་སོགས་ བསྲོ་བྱ་ སྲོ་ བསྲོས་ སྲོས།
རྒྱུ་ནོར་སོགས་ བརླག་བྱ་ རློག་ བརླགས རློགས།
ཕྱི་ནང་སོགས་ བསློག་བྱ་ སློག་ བསློགས་ སློགས།
གཅིག་ཏུ་ བསྲ་བྱ་ སྲ་ བསྲས་ སྲས།
ཟས་སོགས་ཁ་ནས་ བསྐྱག་བྱ་ སྐྱག་ བསྐྱགས་ སྐྱགས།
རྫ་མའི་ནང་དུ་ བཙོ་བྱ་ འཚོ་ བཙོས་ ཚོས།
མིག་གིས་ བལྟ་བྱ་ ལྟ་ བལྟས་ ལྟོས།
ཆོས་དང་གཏམ་སོགས་ བཤད་བྱ་ འཆད་ བཤད་ ཤོད།
ནོར་སོགས་ བསྐྱི་བྱ་ སྐྱི་ བསྐྱིས་ སྐྱིས།
རྐུ་མ་སོགས་ བརྐུ་བྱ་ རྐུ་ བརྐུས་ རྐུས།
དངོས་པོ་ཕན་ཚུན་ བརྗེ་བྱ་ རྗེ་ བརྗེས་ རྗེས།
སྔགས་སོགས་ བཟླ་བྱ་ ཟླ་ བཟླས་ ཟློས།
ཉོན་མོངས་སོགས་ སྤང་བྱ་ སྤོང་ སྤངས་ སྤོངས།
དངོས་པོ་སོགས་ལག་ཏུ་ གཟུང་ འཛིན་ བཟུང་ ཟུངས།
བཀྲན་སོགས་ བསྐྱང་བྱ་ སྐྱོང་ བསྐྱངས་ སྐྱོངས།
འགན་འཁྲི་སོགས་ བླང་བྱ་ ལེན་ བླངས་ ལོངས།
མང་ཏུ་གཅིག་ཏུ་ སྤུང་བྱ་ སྤུང་ སྤུངས་ སྤུངས།
ཡིན་མིན་སོགས་ དཔྱད་བྱ་ དཔྱད་ དཔྱད་ དཔྱད།
གོང་མ་ལ་ དབུལ་བྱ་ འབུལ་ ཕུལ་ ཕུལ།
ཁག་སོ་སོར་ དབྱེ་བྱ་ འབྱེད་ ཕྱེ་ ཕྱེས།
བདུད་དང་དམགས་སོགས་ གཞོམ་བྱ་ འཇོམས་ བཅོམ་ ཆོམ།
ས་ལ་བཞག་བྱ་ འཇོག་ བཞག་ ཞོག
གདན་སོགས་ གདིང་ འདིང་ བཏིངས་ ཐིངས།
ཚོང་སོགས་ ཐང་ལ་ དགྲམ་བྱ་ འགྲེམ་/འགྲེམས་ བཀྲམ་ ཁྲེམས་/གྲོམས།/ཁྲོམས།
ཁ་སྐད་སོགས་ བསྒྱུར་བྱ་ སྒྱུར་ བསྒྱུར་ སྒྱུརད།
ཕྱྭ་དང་གཡང་སོགས་ དགུག་བྱ་ འགུག་ བཀུག་ ཁུག
ལྟ་བ་ངན་པ་སོགས་ དགག་བྱ་ འགོག་ བཀག་ ཁོགས།
མལ་གོས་སོགས་ དགབ་བྱ་ འགེབས་ བཀབ་ ཁེབས།
ཆུ་དང་ཆང་སོགས་ དགང་བྱ་ འགེངས་ བཀང་ ཁོང་།
ལམ་སོགས་ལ་ དཀྲ་བྱ་ འཁྲིད་ བཀྲས་ ཁྲིད།
ནང་ནས་ ཕྱིར་ གདོནབྱ་ འདོན་ བཏོན་ ཐོན།
ལམ་དུ་ གཞུག་བྱ་ འཇུག་ བཅུག་ ཆུག
དངོས་པོ་སོགས་ གཞིག་ འཇིག་ བཤིག་ ཤིག
ནང་ཟུངས་སོགས་ གཟུགས་བྱ་ འཛུགས་ བཙུགས་ ཚུགས།
ཚད་སོགས་ གཞལ་བྱ་ འཇལ་ བཅལ་ འཇོལ།
སྐུད་པ་སོགས་འཁལ་བྱ་ འཁལ་ བཀལ་ ཁོལ།
བླ་དཔོན་སོགས་ གོང་དུ་ བཀུར་བྱ་ འཁུར་ བཀུར་ ཁུར།
ལུས་སོགས་ཆུས་ བཀྲུ་བ་་ྱ འཁྲུད་ བཀྲུས་ ཁྲུས།
ཕྱོགས་གཅིག་ཏུ་ བསྒྲིག་བྱ་ སྒྲིག་ བསྒྲིགས་ སྒྲིགས།
གྲངས་སོགས་ བརྩི་བྱ་ རྩིས་ བརྩིས་ རྩིས།
དང་གཏམ་སོགས་འཆད་བྱ་ འཆད་ བཤད་ ཤོད།
ཡི་གེ་སོགས་ གཏང་ གཏོང་ བཏང་ ཐོངས།
ཁི་ྱམ་སོགས་ རྒྱབ་བྱ་ རྒྱབ་ རྐྱབ་ རྒྱབས།
མིང་སོགས་ གདགས་ འདོགས་ བཏགས་ ཐོགས།
དུང་འཁོར་སོགས་ བསྒྱར་བྱ་ སྒྱར་ བསྒྱར་ སྒྱར།
གཏམ་དང་དྲི་བ་སོགས་ དྲི་བྱ་ འདྲི་ དྲིས་ དྲིས།
སེམས་ཅན་སོགས་ གདུལ་བྱ་ འདུལ་ བཏུལ་ ཐུལད།
དཔེ་དེབ་སོགས་ བསྐྲུན་བྱ་ སྐྲུན་ བསྐྲུན་ སྐྲུནད།
གོང་འོག་སོགས་ དཀྲུག་བྱ་ དཀྲུག་ དཀྲུགས་ དཀྲུགས།
སྤང་བླང་གི་གནས་སོགས་ བསླབ་བྱ་ སློབ་ བསླབས་ སློབས།
ལེགས་ཉེས་སོགས་ བརྟག་བྱ་ རྟོག་ བརྟགས་ རྟོགས།
ཇ་ཆང་སོགས་ བཏུང་བྱ་ འཐུང་ བཏུང་ ཐུངས།
དངོས་པྩོ་བདག་གཞན་གྱི་རྣམ་གཞག།
• དངོས་པོ་བདག་གཞན་གྱི་དོན་ནི། 
དཀའ་གནད་གསལ་བའི་མེ་ལྩོང་ལས། 
ལས་གང་ཞིག་ལ་བྱེད་པ་པྩོ། 
།གཞན་དང་དངོས་སུ་འབྲེལ་བ་ཡི། 
།དབང་དུ་བྱས་ནས་བྱེད་པ་ྩོདང་། 
།དེའི་བྱེད་པ་གཉིས་པྩོ་ནི། 
།དངོས་པྩོ་བདག་ཡིན་བྱ་ཡུལ་དང་། 
།བྱ་བ་གཉིས་པྩོ་དངོས་པྩོ་གཞན། 
།ཞེས་པ་ལྟར། 
དངོས་པོ་བདག་གཞན་གྱི་རྣམ་གཞག་དེ་ མིང་གི་སྟེང་དུ་མ་ཡིན་པར་ བྱ་བ་གང་ཞིག་གི་སྟེང་དུ་བཤད་དགོས་ལ། 
དེ་ཡང་བྱ་བ་ཡོད་ཚད་ལ་མ་ཡིན་པར་ བྱེད་པ་པོ་གཞན་དང་དངོས་སུ་འབྲེལ་བའི་བྱ་བ་ཡིན་དགོས་པས་ དེ་འདྲའི་བྱ་བ་དེའི་བྱེད་པ་པོ་གཙོ་ཕལ་དང་ བྱེད་པ་ཞེས་པ་ བྱེད་པའི་ལས་གཉིས་ནི་ དངོས་པོ་བདག་ཡིན་པ་དང་ བྱ་བ་དེའི་བྱ་ཡུལ་དང་ བྱ་བ་གཉིས་པོ་ནི་ དངོས་པོ་གཞན་ཡིན་པར་གསུངས།
• དངོས་པོ་བདག་གཞན་གྱི་སྒྲ་དོན། 
སྤྱིར་བཏང་བདག་དང་གཞན་ཟེར་བའི་སྐབས་ རང་ཉིད་ནི་ བདག་དང་ རང་ལས་གཞན་པའི་མི་ནི་ གཞན་ཡིན་པ་དང་ཆ་མཐུན་པར་ ལོངས་སུ་སྤྱོད་མཁན་ནི་ རང་ཉིད་དང་། 
རང་ལས་གཞན་པའི་ཆོས་ནི་ ལོངས་སུ་སྤྱད་རྒྱུ་ཡིན་པས་ འབྲི་བ་པོ་ལྟ་བུའི་བྱེད་པ་པོ་རང་ལ་ བདག་དང་ བྲི་བྱ་ལྟ་བུའི་རང་ལས་གཞན་པའི་བྱ་ཡུལ་ལ་ གཞན་ཞེས་བཏགས་པ་ཡིན་པས་ སྤྱིར་བདག་གཞན་གྱི་དོན་དུ་མི་འཁྲུལ་བའི་ཕྱིར་ དངོས་པོ་ཞེས་བཏགས་པ་ཡིན་ནོ།།
• དཔེར་བརྗོད་ཀྱི་ཐོག་ནས་བཤད་ན། 
སློབ་ཕྲུག་གིས་ཡི་གེ་བྲིས། 
ཞེས་པ་ན། 
བྲིས་ཞེས་པ་ལས་ གང་ཞིག་བྲིས་ཤེ་ན།
ཡི་གེ་བྲིས་ཟེར་བའི་ཡི་གེ་ལ་ བྲི་བྱ་ཟེར་བས་ དེ་ལ་དངོས་པོ་གཞན་ཟེར་བ་ཡིན། 
གང་གིས་བྲིས་ཤེ་ན། 
སློབ་ཕྲུག་
གིས་བྲིས་ཟེར་བའི་སློབ་ཕྲུག་ལ་ འབྲི་བ་པོ་ཟེར་བས་ དེ་ལ་དངོས་པོ་བདག་ཟེར་བ་ཡིན།
• འབྲི་བ་པོ་ལྟ་བུའི་བྱེད་པ་པོ་དེ་ དངོས་པོ་བདག་ཏུ་བསྡུ་བ་དང་ བྱེད་འབྲེལ་ལས་ཚིག་ལས་གྲུབ་པའི་ བྲི་བྱ་ལྟ་བུའི་བྱ་ཡུལ་དེ་ དངོས་པོ་གཞན་དུ་བསྡུ་བའི་ཕྱིར་ དངོས་པོ་བདག་གཞན་གྱི་རྣམ་གཞག་མཛད་པ་ཡིན་ཟེར། 
མཛད་དགོས་པའི་རྒྱུ་མཚན་ཡང་ བྱེད་པ་པོ་དང་ བྱ་ཡུལ་གྱི་དག་ཆ་ མ་ནོར་བར་ བྲི་ཤེས་པའི་དོན་དུ་ཡིན་པར་བསྟན་པ་ཡིན།
• འོ་ན་དངོས་པོ་བདག་གཞན་གྱི་ དག་ཆ་གང་ཞིག་བྲི་དགོས་པ་ནི། 
དཀའ་གནད་གསལ་བའི་མེ་ལོང་ལས། 
བྱེད་པ་པོ་ནི་ད་ལྟ་དང་།། 
བྱ་ཡུལ་མ་འོངས་པར་བསྡུས་ནས།། 
ཞེས་བྱེད་པ་པོའི་དག་ཆ་ལ་ ད་ལྟ་བ་དང་།
བྱ་ཡུལ་གྱི་དག་ཆ་ལ་ མ་འོངས་པ་བྲི་དགོས་པར་བསྟན་པ་ཡང་ བྱེད་པ་པོ་ནི་ བྱེད་འབྲེལ་ལས་ཚིག་གྲུབ་པའི་འབྲི་བ་པོ་དང་ བྱ་ཡུལ་ནི་ བྲི་བྱ་ལྟ་བུ་ཡིན་དགོས་པ་ལས་ དེ་ལྟར་མིན་ན་ སློབ་ཕྲུག་གིས་ཡི་གེ་བྲིས། 
ཞེས་པའི་སྐབས་ བྱེད་པ་པོ་དང་བྱ་ཡུལ་དེ་ སློབ་ཕྲུག་དང་ཡི་གེ་ཙམ་ལ་གོ་ན། 
དེ་དག་ནི་མིང་རྐྱང་ཙམ་ཡིན་པས་ དེ་ལ་ད་ལྟ་བ་དང་ མ་འོངས་པའི་དག་ཆ་བྲི་དགོས་པར་བསྟན་པ་ དོན་མེད་དུ་འགྱུར་བ་ཡིན།
• བྱ་བྱེད་རྣམས་ཀྱང་བདག་གཞན་གྱི་ཁོངས་བསྡུ་ཚུལ་ནི། 
སློབ་ཕྲུག་གིས་ཡི་གེ་བྲིས། 
ཞེས་པའི་སྐབས་ ཡི་གེ་བྲིས་ཞེས་པ་ལས་ འབྲི་བ་པོ་ནི་ དངོས་པོ་བདག་དང་ བྲི་བྱ་ནི་ དངོས་པོ་གཞན། 
བྱ་བྱེད་ཅེས་པའི་བྱ་ནི་ བྱ་བའི་ཡུལ་དང་འབྲེལ་བའི་བྱ་བ་ལ་གོ་བས་ དེ་ལ་བྱ་བའི་ལས་སམ་ བྱ་ལས་ཞེས་བྱ་སྟེ་ བྲི་བར་བྱ། 
བརྡུང་བར་བྱ། 
ལྟ་བུ་མ་འོངས་པ་དང་། 
བྱེད་ཅེས་པ་ནི་ བྱེད་པ་པོ་དང་འབྲེལ་བའི་བྱ་བ་ལ་གོ་བས་ དེ་ལ་བྱེད་པའི་ལས་སམ་བྱེད་ལས་ཞེས་བྱ་སྟེ་འབྲི་བར་བྱེད། 
རྡུང་བར་བྱེད། 
ལྟ་བུ་ད་ལྟ་བ་འབྲིའོ།།
• བྱེད་པ་པོ་དང་བྱ་ཡུལ་གྱི་མིང་གི་རྣམ་གྲངས་ནི། 
བྱེད་པ་པོ་ལ་ འབྲི་བ་པོ། 
འབྲི་མཁན་ཟེར་བ་ལྟར། 
བྱ་ཡུལ་ལ་ བྲི་བར་བྱ་བ།
བསྡུས་ནས་ བྲི་བྱ་དང་། 
བྲི་རྒྱུ་ཞེས་འབྲི་བ་ཡིན། 
འོན་ཀྱང་འབྲི་བ་པོ་དང་བྲི་བྱ་གང་ཡིན་པ་ ཁ་གསལ་སྟོན་ཆེད་ འབྲི་བ་པོ་སློབ་ཕྲུག །
འབྲི་བྱེད་པིར། 
བྲི་བར་བྱ་བའི་ཡི་གེའམ་ བྲི་རྒྱུའི་ཡི་གེ །
ཞེས་དང་། 
རྡུང་བ་པོ་ཉེན་རྟོག་པ། 
རྡུང་བྱེད་དབྱུག་པ། 
བརྡུང་བར་བྱ་བའི་རྐུན་མ། 
བརྡུང་རྒྱུའི་རྐུན་མ། 
ལྟ་བུ་ཡི་གེ་དང་རྐུན་མ་སོགས་སྦྲགས་ནས་འབྲི་བ་ཡོད། 
སྐབས་འགར། 
གོས་ལ་ བགོ་བ། 
རྟ་ལ་ བཅིབ་པ། 
ཆང་ལ་ བཏུང་བ། 
སྤོས་ལ་ བདུག་པ། 
ཟས་ལ་ བཟའ་བ།
བསླབ་བྱ་ལ་ བསླབ་པ་ལྟ་བུ། 
བྱ་ཞེས་པའི་ཚིག་མ་སྦྱར་ཡང་ དོན་གྱིས་གོ་བ་ཡིན། 
བྱེད་པའི་ལས་ལའང་ འབྲི་བར་བྱེད་དང་ འབྲིའོ། 
།ལྟ་བུ་གང་རུང་དང་ བྱ་བའི་ལས་ནི་ བྲི་བར་བྱ་དང་ བྲིའོ། 
།ལྟ་བུ་གང་རུང་སྦྱར་ན་འཐུས།
དེས་ན་ དམ་པའི་ཆོས་ཡང་དག་པ་ཞིག་བསྒྲུབས་ཏེ་སངས་རྒྱས་སོ།། 
ཞེས་པའི་བརྗོད་པ་ལ་ བདག་གཞན་དངོས་སུ་མེད་ཀྱང་། 
བརྗོད་པ་དེ་ལས་འཕྲོས་ཏེ་ སྒྲུབ་མཁན་གང་ཟག་དེ་བདག་ཡིན་པས། 
དེ་ལ་ སྒྲུབ་མཁན། 
སྒྲུབ་པ་པོ། 
བྱེད་པ་པོ་དང་འབྲེལ་བའི་ལས་ སྒྲུབ་བྱེད། 
སྒྲུབ་པར་བྱེད། 
ཞེས་དང་། 
གང་ཞིག་བསྒྲུབས་པའི་ཆོས་ནི་ དངོས་པོ་གཞན་ཡིན་པས།
བསྒྲུབ་བྱའི་ཆོས། 
བྱ་བའི་ཡུལ་དང་འབྲེལ་བའི་ལས་ བསྒྲུབ་བྱ། 
བསྒྲུབ་པར་བྱ་སོགས་བྲི་དགོས། 
དེས་ན་ མཁན་ པ་པོ་ བྱེད་ཞེས་པའི་སྔོན་དུ་འབྱུང་བའི་བྱ་ཚིག་དེ་ལ་ དུས་ད་ལྟ་བ་བྲི་དགོས་པ་དང་། 
བྱ་ བྱའི་ ཞེས་པའི་སྔོན་དུ་འབྱུང་བའི་བྱ་ཚིག་ལ་ དུས་མ་འོངས་པ་བྲི་དགོས་སོ།།
སྦྱོསྦྱོྩོངྩོང་་ལལསས།།
བཀོད་རྒྱ༑ 
འོག་གི་རེའུ་མིག་དང་མཐུན་པར་ རེའུ་མིག་སོ་སོར་བཟོས་ཏེ་ གཤམ་དུ་ཡོད་པའི་བརྗོད་པ་རྣམས་ཀྱི་ བདག་གཞན་དང་ དེ་དང་འབྲེལ་བའི་ལས་སོགས་ ཕྱེས་ཏེ་བྲི་དགོས།
ཞིང་པས་འཕྲུལ་གླང་གིས་ཞིང་རྨོས། 
བུ་མོས་ཆུ་ཡིས་གྱོན་པ་བཀྲུས། 
ཟོ་བས་ཐོ་བས་རྡོ་དཀྲུམས།
དངོས་པོ་བདག། 
དངོས་པོ་གཞན།
བྱེད་པ་པོ། 
བྱེད་པ། 
བྱེད་པའི་ལས། 
བྱ་ཡུལ། 
བྱ་བའི་ལས།
རྨོད་པ་པོ་ཞིང་པ། 
རྨོད་བྱེད་འཕྲུལ་གླང་། 
རྨོད་པར་བྱེད། 
རྨོ་བར་བྱ་བའི་ཞིང་། 
རྨོ་བར་བྱ།
འཁྲུད་མཁན་བུ་མོ། 
འཁྲུད་བྱེད་ཆུ། 
འཁྲུད་དོ།། 
བཀྲུ་བྱའི་གྱོན་པ། 
བཀྲུའོ།།
དཀྲུམ་པ་པོ་ཟོ་བ། 
དཀྲུམ་བྱེད་ཐོ་བ། 
དཀྲུམ་པར་བྱེད། 
དཀྲུམ་རྒྱུའི་རྡོ། 
དཀྲུམ་མོ།།
བབརྗོརྗོདད་་པཔ།།
༡. བྱིས་པ་ཆུང་ངུས་ ལག་པས་ ཟས་ བཟོས་མི་ཤེས།
༢. རྒན་པོས་ དབྱུག་པས་ བརྡུང་ཀྱང་ མི་ན།
༣. བྱིས་པས་ ཉ་ཤ་ཟ་ན་ གཙང་གིས་ མིད་པར་ཟུག་ཉན་ཡོད།
༤. རྒན་པོ་རྣམས་ཀྱང་ ཁྲོབ་རར་ བྲོ་ འཁྲབས་ཀྱི་འདུག།
དུས་གསུམ་གཟུགས་འགྱུར་བ་དང་མི་འགྱུར་བ།
སྤྱིར་བཏང་བྱ་ཚིག་ལ་ དུས་གསུམ་དུ་དབྱེ་བའི་སྐབས་ མིང་གཞི་ལ་འགྱུར་བ་འོང་མིན་གྱི་ཆ་ནས་ གཟུགས་འགྱུར་བ་དང་ མི་འགྱུར་བ་གཉིས་ཡོད་པ་ཡིན།
• གཟུགས་འགྱུར་བ་ནི། 
ཆོས་སོགས་བཤད་བྱ། 
འཆད་བྱེད། 
བཤད། 
ཤོད་ཅིག། 
ལྟ་བུ་འདས་མ་འོངས་སྐུལ་ཚིག་གི་མིང་གཞི་གཅིག་ཀྱང་ ད་ལྟ་བའི་མིང་གཞི་གཅིག་ གཞན་དུ་གྱུར་བ་དང་། 
མིང་སོགས་གདགས་བྱ། 
འདོགས་བྱེད། 
བཏགས། ཐོགས་ཤིག། 
ལྟ་བུ་ ད་ལྟ་བ་དང་མ་འོངས་མིང་གཞི་གཅིག་ཀྱང་ འདས་དང་སྐུལ་ཚིག་གི་མིང་གཞི་སོ་སོར་གྱུར་བའོ།།
• གཟུགས་མི་འགྱུར་བ་ནི། 
སྡིག་པ་སོགས་སྤང་བྱ། 
སྤོང་བྱེད། 
སྤངས། 
སྤོངས་ཤིག 
།དུས་གསུམ་སྐུལ་ཚིག་དང་བཅས་པའི་མིང་གཞི་གཅིག་པ་ཡིན། 
ཤིང་སོགས་གཅད་བྱ། 
གཅོད་བྱེད། 
བཅད། 
ཆོད་ཅིག 
།ལྟ་བུའི་སྐུལ་ཚིག་ལ་གྱུར་ཡང་། 
གཙོ་བོ་དུས་གསུམ་ལ་ མི་འགྱུར་བའི་ཆ་ནས་ གཟུགས་མི་འགྱུར་བའི་གྲལ་དུ་བཞག་པའོ།།
སྦྱོསྦྱོངང་་ལལསས།།
བབཀོཀོདད་་རྒྱརྒྱ།། 
འོའོག་གི་བྱ་ཚིག་བཅུ་ལ་ དང་པོ་དཔེ་བཀོད་པ་བཞིན་ དུས་གསུམ་གྱི་རེའུ་མིག་བལྟས་ཏེ་ གཟུགས་འགྱུར་བ་དང་ མི་འགྱུར་སོ་སོར་ཕྱེས་ཏེ་ སོ་སོའི་ཐིག་ཁྲམ་ནང་ དུས་གསུམ་གྱི་ཡིག་སྡེབ་མ་ནོར་བ་བཀོད་དགོས།
༡.བཀག 
༢.སྐོར། 
༣.འཆད། 
༤.བརྒལ། 
༥.བཏབ། 
༦.ཕུལ། 
༧.བསྒྱར། 
༨.བཅོམ། 
༩.འདུལ། 
༡༠.གསང་།
བྱབྱ་་ཚིཚིགག 
མམ་་འོའོངངསས་་པཔ།། 
དད་་ལྟལྟ་་བབ།། 
འའདདསས་་པཔ།། 
སྐུསྐུལལ་་ཚིཚིགག།།
དགག་བྱ་ འགོག་བྱེད། 
བཀག ཁོགས་ཤིགགཟུགས་འགྱུར་བ།
བསྐོར་བྱ། 
སྐོར་བྱེད། 
བསྐོརད་ སྐོར་ཤིག།
གཟུགས་མི་འགྱུར་བ།
ཡིག་སྐར་རྣམ་གཞག།
ངོ་སྤྲོྩོད།
ཡིག་སྐུར་རྣམ་གཞག་ཟེར་མི་འདི་ སྤྱིར་བཏང་ཆོས་དང་ འཇིག་རྟེན་གྱི་བྱ་སྒོའི་ལམ་ལུགས་ནང་ལུ་ ཕྱི་ནང་གི་འབྲེལ་རྒྱུན་ཚུ་ ཡིག་ཐོག་ལུ་ལག་ལེན་འཐབ་ནི་གི་ ཡིག་རིགས་ལུ་སླབ་ཨིན། 
དེ་ལུ་ གཏང་ཡིག་དང་ སྐུར་ཡིག་ ཡིག་འགྲུལ་དང་ བརྡ་འབྲེལ་ཡིག་རིགས་ཟེར་མི་ཚུ་ཡང་ སླབ་སྲོལ་ཡོད། 
ཡིག་འགྲུལ་གྱི་ ལམ་ལུགས་འདི་ འགོ་དང་པ་ར་ སངས་རྒྱས་བཅོམ་ལྡན་འདས་ཀྱིས་ བུམོ་མུ་ཏིག་འཁྲི་ཤིང་ལུ་ སྐྱབས་ནང་པའི་དཀོན་མཆོག་གསུམ་བསྟེན་ཟེར་ གནང་མི་སྤྲིངས་ཡིག་དང་། 
དཔལ་མགོན་འཕགས་པ་ཀླུ་སྒྲུབ་ཀྱིས་ རྒྱལ་པོ་བདེ་སྤྱོད་བཟང་པོ་ལུ་ ཆོས་སྲིད་སྐྱོང་ཐངས་ཀྱི་བསླབ་བྱ་ཚུ་ཡིག་ཐོག་ལུ་ བཀོད་དེ་གནང་མི་གི་འཕྲིན་ཡིག་ཚུ་ལས་ འགོ་བཙུགས་ཏེ་བྱུང་ནུག།
ང་བཅས་རའི་འབྲུག་རྒྱལ་ཁབ་ འདི་ནང་ལུ་ཡང་ སྔོན་མ་ཞབས་དྲུང་རིན་པོ་ཆེ་མཆོག་གིས་ བསྟན་པ་དང་སེམས་ཅན་ལུ་གནོད་པའི་དངོས་ཅན་མི་དང་ དངོས་མེད་ལྷ་འདྲེ་ཚུ་ལུ་ བཀའ་བསྒོའི་འཕྲིན་ཡིག་གནང་ཡོད་མི་ཚུ་དང་ གོང་མ་རིམ་འབྱོན་ཚུ་གིས་གནང་མི་ མགོ་བཀའ་ཤོག་དང་ མཇུག་ཕྱག་ཐམ་ཅན་མ་ཟེར་བའི་རྣམ་གཞག་ཡོདཔ་མ་ཚད་ འོག་མ་ཚུ་གིས་ ཡར་གོང་མ་ལུ་ཕུལ་བའི་ ཞུ་ཡིག་དང་ཞུ་ཚིག་གི་ལམ་ལུགས་ཚུ་ སྔོན་གོང་ལས་ ད་རེས་ཀྱི་བར་ན་ ཁྱུན་མ་ཉམས་པར་གནས་ཏེ་ཡོད།
དེ་བཟུམ་མའི་ཡིག་བསྐུར་རྣམ་གཞག་གི་ནང་གསེས་ཀྱི་དབྱེ་བ་ལུ་ ཡི་གུ་བྲིས་ཏེ་གཞན་ལུ་བསྐྱལ་དགོ་པའི་གཏང་ཡིག་གི་རིགས་ལུ་ཞུ་ཡིག གཏང་ཡིག་ བཀའ་ཤོག་ བཀའ་རྒྱ་ ཁྱབ་བསྒྲགས་ གསལ་བསྒྲགས་ གློག་ཐོག་ཡིག་རིགས་འབྲི་ཐངས་ ཞུ་ཚིག་/བཤེར་ཡིག་ ངག་བརྗོད་ རྩོད་བཙུགས་/ཉེས་བཙུགས་རྩོད་ཡིག་/རྩོད་ལན་ཚུ་དང་ གནད་དོན་གཞན་གྱི་ བརྡ་དོན་སྤྲོད་ལེན་ཡིག་འགྲུལ་ཚུ་ ཚུད་ནི་དང་ ཕྱི་ཁར་བསྐྱལ་མ་དགོ་པར་ ནང་ན་ལག་ལེན་འཐབ་ནི་གི་ཡིག་རིགས་ལུ་ སྙན་ཞུ་ སྙན་གསོལ་ ལས་རིམ་ གྲོས་གཞི་ གྲོས་ཆོད་ གན་རྒྱ་ ཟིན་བྲིས་ ལས་འགུལ་ མགྲོན་ཤོག་འབྲི་ཐངས་ འཆར་གཞི་འབྲི་ཐངས་ཀྱི་ལམ་ལུགས་ཚུ་ཚུདཔ་ཨིན།
སློབ་རིམ་༡༢ པའི་གནས་ཚད་འདི་ནང་ལུ་ སློབ་རིམ་འོག་མ་ཚུ་ནང་ལྷབ་ཡོད་པའི་ ཁག་ཆེ་བའི་ཞུ་ཡིག་གི་རིགས་ བསྐྱར་ཞིབ་དང་གན་རྒྱ། ཞུ་ཚིག་/བཤེར་ཡིག ངག་བརྗོད། དེ་ལས་ཚོང་འབྲེལ་ཡིག་རིགས་འབྲི་ཐངས་ཚུ་ སྦྱང་བ་འབད་དགོཔ་འབད་ཚུད་དེ་ཡོད་མི་ཚུ་ དབྱེ་དཔྱད་འབད་དེ་ ལག་ལེན་འཐབ་དགོཔ་ཨིན།
ཡིག་སྐར་རྣམ་གཞག་ལྷབ་སྟེ: ཡི་གུ་ལུ་ཁྱད་ཆོས་མ་འདྲཝ་སྦེ་འབྲི་ཐངས་ཚུ་དབྱེ་བ་ཕྱེས་ཏེའགོ་དང་པ་བསྐྱལ་བའི་ཡི་གུ་ཨིན་ན་ ཡིག་ལན་ཨིན་ ལག་ལེན་འཐབ་ཚུགས་དགོ།
ན་ངོས་འཛིན་འབད་ཚུགས་དགོ།
ལམ་ལུགས་མ་འདྲཝ་ཡོད་མི་ཚུ་གི་དགོས་པ་ཚུ་ དབྱེ་དཔྱད་ཡིག་དོན་གཙོ་བོ་ག་ཅི་ཨིན་ན་བཅུད་དོན་བསྡུ་ཚུགས་འབད་ཞིནམ་ལས་ གདམ་ཁའི་ཐོག་ལག་ལེན་འཐབ་ཚུགས་དགོ།
རྒྱབ་སྐྱོར་གྱི་ནང་གསེས་བརྗོད་དོན་ག་དེམ་ཅིག་འདུག་ག་ཞུ་ཡིག་ གན་རྒྱ་ ཞུ་ཚིག་/བཤེར་ཡིག་ ངག་བརྗོད་ ཚོང་དེ་ཚུ་གིས་བརྗོད་དོན་གཙོ་བོ་ལུ་ རྒྱབ་སྐྱོར་ག་དེ་སྦེ་འབྲེལ་ཡིག་རིགས་ ཚུ་གི་འབྲི་ཐངས་ཁྱད་པར་ག་དེ་སྦེ་འདུག་འབད་ནུག་ག་ བཤད་པ་རྐྱབ་ཚུགས་དགོ།
ག་ དབྱེ་བ་དཔྱད་དེ་ལག་ལེན་འཐབ་ཚུགས་དགོ།
ཞུཞུ་་ཡིཡིགག།།
ཞུ་ཡིག་གི་ངོ་སྤྲོད་དང་ཁྱད་རྣམ་ཚུ་གི་སྐོར་ལས་ སློབ་རིམ་འོག་མ་ཚུ་ནང་ ལྷབ་སྦྱང་འབད་དེ་ཡོདཔ་ལས་ སློབ་རིམ་༡༢ པའི་གནས་ཚད་ནང་ལུ་ ཞུ་ཡིག་གི་ཕུལ་སའི་ཡུལ་མ་འདྲཝ་ལུ་ གནད་དོན་སྣ་ཚོགས་ཀྱི་ཐོག་ལས་ འབྲི་བཀོད་དེང་སང་དང་སྔར་སྲོལ་ལམ་ལུགས་གཉིས་ཀྱི་འབྲི་ཐངས་ཚུ་ བསྐྱར་ཞིབ་འབད་ནི་ཨིན།
ཞུ་ཡིག་འདི་ དེང་སང་ལམ་ལུགས་ནང་འབྲི་ཐངས་དང་ སྔར་སྲོལ་ལམ་ལུགས་ནང་འབྲི་ཐངས་སྦེ་ ལྷམ་པ་གཉིས་ཡོད། 
དང་པ་སྔར་སྲོལ་འབྲི་བཀོད་ཀྱི་སྐབས་ ཞུ་ཡིག་ཕུལ་མིའི་མིང་ གུས་ཕབ་ཀྱི་ཤུལ་ལས་འབྲི་ཐངས་གཅིག་དང་ མཇུག་ལུ་ཕུལ་ཕབ་ཀྱི་གདོང་ཁ་འབྲི་ཐངས་སྦེ་ ཁག་གཉིས་སྦེ་འབྲི་སྲོལ་ཡོདཔ་ཨིན་པས། 
དཔེར་ན།
མིང་གུས་ཕབ་ཀྱི་ཤུལ་ལས་བྲི་བ་ཅིན། 
མཇུག་ལུ་ཞེས་གནམ་ལོ་ཡོས་ལོ་ཟླ་ ༡ པའི་ཚེས་ ༡༥ ལུ་ གོང་མིང་པས་ཕྱག་བཅས་ཕུལ།
མིང་མཇུག་ལུ་འབྲི་བ་ཅིན།
ཞེས་གནམ་ལོ་ཡོས་ལོ་ཟླ་ ༡ པའི་ཚེས་ ༡༥ ལུ་ མགར་ས་རྫོང་ཁག་ ཤེས་རིག་འགོ་དཔོན་མིང་པས་ཕྱག་བཅས་ཕུལ།
འབྲི་སྲོལ་ལ་ལུ་གཅིག་ནང་ སྔར་སྲོལ་ལམ་ལུགས་ཐོག་ལུ་ བྲིས་ཡོད་རུང་ ཕུལ་ཕབ་ཀྱི་འོག་ལུ་ མིང་རྟགས་ངེས་པར་དུ་དགོ་པའི་གནས་སྟངས་ཤར་བའི་ཚེ་ རང་གི་མིང་རྟགས་བཀོད་དེ་འབྲི་སྲོལ་ཡང་ཡོད།
ཞེས་སྤྱི་ཟླ་༧ པའི་ཚེས་༡༥ ལུ་ གོང་མིང་པས་ཕྱག་བཅས་ཕུལ།
མིང་དང་ས་ཡིག་ ཁ་བྱང་།
དྲན་གསྩོ།
ཞུ་ཡིག་འདི་ གཞུང་འབྲེལ་གྱི་དོན་ལུ་ཨིན་པ་ཅིན་ ཞུ་ཡིག་གི་མགུ་ལུ་ ཡིག་ཨང་དང་ སྤྱི་ཚེས་ཚུ་ བྲི་དགོཔ་ཨིན།
ཞུ་ཡིག་དེང་སང་འབྲི་བཀོད་ཀྱི་སྐབས་ལུ་ དོན་མཚམས་ནང་འདྲེན་འབད་དེ་ བྲི་ནི་དང་ ནང་འདྲེན་མ་འབད་བར་ཕྱི་འདྲེན་འབད་དེ་བྲི་ནིའི་ལམ་ལུགས་གཉིས་ཡོད།
དེང་སང་ ལམ་ལུགས་ནང་འབྲི་བའི་སྐབས་ལུ་ མགོ་རྒྱན་གྱི་འཐོབ་ལམ་མེདཔ་ཨིན།
རྩ་དོན་གྱི་སྒྲིག་བཀོད་སྐབས་ལུ་ ཕྱི་འདྲེན་དང་ནང་འདྲེན་གྱི་འབྲི་སྲོལ་ ༢ ཡོད་མི་འདི་ ནང་འདྲེན་མ་འབད་བར་ བྲི་དགོཔ་སྦེ་ཡོདཔ་ཨིན། དདཔེཔེརརནན།།
ཤེས་རིག་འགོ་དཔོན་མཆོག་ལུ། 
ཐིམ་ཕུག་ཁྲོམ་སྡེ། 
ཐིམ་ཕུག། 
རྩ་དོན། སློབ་དཔོན་འཐེབ་དགོ་པའི་ཞུ་བ། 
གུས་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་ གུས་་་་་་་་་་་་་་་་་་་་་་་་་་་་་་་་་་་་་་་་་་་་
ཞུཞུ་་ཡིཡིགག་་སྔསྔརར་་སྲོསྲོྩོལྩོལ་་ལལམམ་་ལུལུགགསས་་ནནངང་་ འའབྲིབྲི་་ཐཐངངསས་་ཀྱིཀྱི་་དདཔེཔེ།།
ཡིག་ཨང་་་་་་་་་་་་་་་་་་་་ སྤྱི་ཚེས་་་་་་་་་་་་་་་་་་་་་་་་་་་་་་་་་་ལུ།
༊ ཤེས་བྱར་གཟིགས་པའི་སྤྱན་ཡངས་སློབ་དབུ་འཛིན་མཆོག་གི་དྲུང་དུ།
གུས་བ་ཇོ་འབྲིང་རིམ་སློབ་གྲྭ་གོང་མའི་སློབ་གྲྭའི་ལས་རིམ་འགན་འཛིན་པ་ ངོ་མིང་ཕུར་པ་གིས་ཞུ་དོན། 
དེ་ནི་ དུས་ཅི་གི་ རྒྱལ་ཡོངས་ཨ་ལུའི་ཉིནམ་དང་བསྟུན་ སྤྱི་ཚེས་༠༡/༠༢/༢༠༢༣ ལུ་ བ་ཇོ་འབྲིང་རིམ་སློབ་གྲྭ་གོང་མ་དང་ ཁུ་རུ་ཐང་འབྲིང་རིམ་སློབ་གྲྭ་བར་མ་གཉིས་ཀྱི་བར་ན་ རྫོང་ཁའི་རིག་རྩལ་འགྲན་བསྡུར་ཅིག་ འགོ་འདྲེན་འཐབ་པ་ཅིན་ ག་དེ་སྦེ་འཚམས་ག་ཟེར་བའི་གྲོས་བསྟུན་ ཞུཝ་ཨིན།
ང་བཅས་རའི་སློབ་གྲྭ་ལུ་ བྱ་སྟབས་མ་བདེཝ་མེད་པ་ཅིན་ རིག་རྩལ་འགྲན་བསྡུར་གྱི་བརྗོད་དོན་འདི་ཡང་ སྐད་ཡིག་གོང་འཕེལ་ཟེར་བའི་ཐོག་ལུ་ བཞག་ནི་གི་གྲོས་འཆར་སྦེ་ཞུ་དོ། 
འདི་དང་གཅིག་ཁར་ འགྲན་བསྡུར་འབད་མི་ བུ་༡༥ བུམོ་༡༥ ལུ་ སྦྱང་བ་འབད་བཅུག་ནིའི་འཆར་གཞི་ཨིནམ་ལས་ འདི་གི་སྐོར་ལས་བཏུབ་མ་བཏུབ་ཀྱི་གསུང་ལན་ཅིག་ཡང་གནང་སྟེ་ བཀའ་དྲིན་བསྐྱངས་གནང་ཟེར་ཞུ་བ་མཁྱེན། 
ཞེས་གནམ་ལོ་་་་་་་་་་ཟླ་་་་་་་་་་་ཚེས་་་་་་་་་ལུ་ གོང་མིང་པས་
ཕུལ།སྐད་ཡིག་དང་རྩོམ་རིག། 
སློབ་རིམ་བཅུ་གཉིས་པ།
ཞུ་ཡིག་དེང་སང་ལམ་ལུགས་ དྩོན་མཚམས་ཕྱི་འདྲེན་སྦེ་འབྲི་ཐངས་ཀྱི་དཔེ།
ཡིག་ཨང་་་་་་་་་་་་་་་་་. སྤྱི་ཚེས་་་་་་་་་་་་་་་་་་་་་་་་་
སློབ་དབུ་འཛིན་མཆོག་ལུ།
བ་ཇོ་འབྲིང་རིམ་སློབ་གྲྭ་གོང་མ།
དབང་འདུས་ཕོ་བྲང་།
རྩ་དོན། 
རིག་རྩལ་འགྲན་བསྡུར་སྐོར།
གུས་བ་ཇོ་འབྲིང་རིམ་སློབ་གྲྭ་གོང་མའི་ སློབ་གྲྭའི་ལས་རིམ་འགན་འཛིན་པ་ ངོ་མིང་ཕུརཔ་གིས་ཞུ་དོན། 
དེ་ནི་ དུས་ཅི་གི་ རྒྱལ་ཡོངས་ཨ་ལུའི་ཉིནམ་དང་བསྟུན་ སྤྱི་ཚེས་༠༡/༠༢/༢༠༢༣ ལུ་ བ་ཇོ་འབྲིང་རིམ་སློབ་གྲྭ་གོང་མ་དང་ ཁུ་རུ་ཐང་འབྲིང་རིམ་སློབ་གྲྭ་བར་མ་གཉིས་ཀྱི་བར་ན་ རྫོང་ཁའི་རིག་རྩལ་འགྲན་བསྡུར་ཅིག་ འགོ་འདྲེན་འཐབ་པ་ཅིན་ ག་དེ་སྦེ་འཚམས་ག་ཟེར་བའི་གྲོས་བསྟུན་ཞུཝ་ཨིན།
ང་བཅས་རའི་སློབ་གྲྭ་ལུ་ བྱ་སྟབས་མ་བདེཝ་མེད་པ་ཅིན་ རིག་རྩལ་འགྲན་བསྡུར་གྱི་བརྗོད་དོན་འདི་ཡང་ སྐད་ཡིག་གོང་འཕེལ་ཟེར་བའི་ཐོག་ལུ་ བཞག་ནི་གི་གྲོས་འཆར་སྦེ་ཞུ་དོ། 
འདི་དང་གཅིག་ཁར་ འགྲན་བསྡུར་འབད་མི་ བུ་༡༥ བུམོ་༡༥ ལུ་ སྦྱང་བ་འབད་བཅུག་ནིའི་འཆར་གཞི་ཨིནམ་ལས་ འདི་གི་སྐོར་ལས་བཏུབ་མ་བཏུབ་ཀྱི་གསུང་ལན་ཅིག་ཡང་གནང་སྟེ་ བཀའ་དྲིན་བསྐྱངས་གནང་ཟེར་ཞུ་བ་མཁྱེན།
ཕུར་པ།
ལས་རིམ་འགོ་འདྲེན་པ།
ཞུ་ཡིག་དེང་སང་ལམ་ལུགས་ དྩོན་མཚམས་ནང་འདྲེན་སྦེ་འབྲི་ཐངས་ཀྱི་དཔེ།
ཡིག་ཨང་་་་་་་་་་་་་་་་་. སྤྱི་ཚེས་་་་་་་་་་་་་་་་་་་་་་་་་
སློབ་དབུ་འཛིན་མཆོག་ལུ།
བ་ཇོ་འབྲིང་རིམ་སློབ་གྲྭ་གོང་མ།
དབང་འདུས་ཕོ་བྲང་།
རྩ་དོན། 
རིག་རྩལ་འགྲན་བསྡུར་སྐོར།
གུས་བ་ཇོ་འབྲིང་རིམ་སློབ་གྲྭ་གོང་མའི་སློབ་གྲྭའི་ལས་རིམ་འགན་འཛིན་པ་ ངོ་མིང་ཕུརཔ་གིས་ཞུ་དོན། 
དེ་ནི་ དུས་ཅི་གི་རྒྱལ་ཡོངས་ཨ་ལུའི་ཉིནམ་དང་བསྟུན་ སྤྱི་ཚེས་༠༡/༠༢/༢༠༢༣ ལུ་ བ་ཇོ་འབྲིང་རིམ་སློབ་གྲྭ་གོང་མ་དང་ ཁུ་རུ་ཐང་འབྲིང་རིམ་སློབ་གྲྭ་བར་མ་གཉིས་ཀྱི་བར་ན་ རྫོང་ཁའི་རིག་རྩལ་འགྲན་བསྡུར་ཅིག་ འགོ་འདྲེན་འཐབ་པ་ཅིན་ ག་དེ་སྦེ་འཚམས་ག་ཟེར་བའི་གྲོས་བསྟུན་ ཞུཝ་ཨིན།
ང་བཅས་རའི་སློབ་གྲྭ་ལུ་ བྱ་སྟབས་མ་བདེཝ་མེད་པ་ཅིན་ རིག་རྩལ་འགྲན་བསྡུར་གྱི་བརྗོད་དོན་འདི་ཡང་ སྐད་ཡིག་གོང་འཕེལ་ཟེར་བའི་ཐོག་ལུ་ བཞག་ནི་གི་གྲོས་འཆར་སྦེ་ཞུ་དོ། 
འདི་དང་གཅིག་ཁར་ འགྲན་བསྡུར་འབད་མི་ བུ་༡༥ བུམོ་༡༥ ལུ་སྦྱང་བ་འབད་བཅུག་ནིའི་འཆར་གཞི་ཨིནམ་ལས་ འདི་གི་སྐོར་ལས་བཏུབ་མ་བཏུབ་ཀྱི་གསུང་ལན་ཅིག་ཡང་གནང་སྟེ་ བཀའ་དྲིན་བསྐྱང་གནང་ཟེར་ ཞུ་བ་མཁྱེན།
ཕུར་པ།
ལས་རིམ་འགོ་འདྲེན་པ།
སྦྱོང་ལཱ།
༡ གཞན་གྱིས་བྲིས་ཡོད་པའི་ཞུ་ཡིག་ཚུ་ལྷག་སྟེ་ འབྲི་ཐངས་ཀྱི་སྒྲིག་བཀོད་དང་ གནད་དོན་ཚུ་ དབྱེ་དཔྱད་འབད།
༢ སྔར་སྲོལ་ལམ་ལུགས་ནང་ཡོད་མི་ཞུ་ཡིག་ཚུ་ དེང་སང་ནང་དང་ དེང་སང་ནང་གི་ཞུ་ཡིག་ཚུ་ སྔར་སྲོལ་ནང་བྲི་ནིའི་སྦྱང་བ་འབད།
༣ ས་སྟོང་གསལ་བསྒྲགས་ཚུ་ལུ་ གཞི་བཞག་སྟེ་ གནད་དོན་མ་འདྲཝ་གི་ཐོག་ལུ་ ཞུ་ཡིག་བྲི་ནིའི་སྦྱང་བ་འབད།
གགནན་་རྒྱརྒྱ།།
གན་རྒྱ་ཟེར་མི་འདི་ ཅ་ལ་རེ་ཉོ་བཙོང་འཐབ་པའི་སྐབས་དང་ གཉེན་བསྡོམ་ནི་དང་ ཁ་འབྱལ་ནི་ སྐལཝ་བགོ་བཤའ་སྤྲོད་ལེན། དེ་
ལས་ མ་འགྲིགཔ་རེ་འཐོན་ནི་དང་། དངུལ་སྐྱིན་འགྲུལ་ཚུ་ སྤྲོད་ལེན་འབད་བའི་སྐབས་ལུ་ མི་གཉིས་(རྩ་བོ་ཕན་ཚུན)ཀྱི་བར་ན་
འཛོམས་དཔང་བཙུགས་ཏེ་ ཤུལ་ལས་ སྟབས་མ་བདེཝ་མིན་འཐོན་ནིའི་དོན་ལུ་ འགོ་དང་འགོ་ལས་ལས་ བསྟུན་གྲོས་ཀྱི་ཐོག་ལས་
ཁས་ལེན་གྱི་ཁ་ཚིག་ཚུ་ མོས་མཐུན་གྱི་ཐོག་ལས་ ཁྲིམས་འབྲེལ་གྱི་ཡིག་ཐོག་ལུ་བཀོད་དེ་བཟོ་མི་ཡི་གུ་འདི་ལུ་སླབ་ཨིན།
གན་རྒྱབཟོ་མི་འདི་ ཁྲིམས་ལུགས་ཀྱི་སྐོར་ལས་ ཧ་གོ་མི་ཅིག་གིས་བཟོ་དགོཔ་ཨིན། དཔེར་ན། གན་རྒྱ་འདི་ བཟའ་ཚང་ཡ་འབྲལ་
གྱི་སྐོར་ལས་ཨིན་པ་ཅིན་ གན་རྒྱ་བཟོ་མི་འདི་གིས་ བཟའ་ཚང་ཡ་འབྲལ་གྱི་ཁྲིམས་ལུགས་ཚུ་ ན་འཐན་སྦེ་ དབྱེ་བ་དཔྱད་ཞིནམ་ད་
དེ་ལས་ཚིག་དོན་དེ་ཚུ་ ཁྲིམས་ཡིག་དང་འཁྲིལ་ཏེ་ བཟོ་དགོ་པའི་ཁར་འབའ་གན་རྒྱ་ཚུ་ཡང་ དེ་དང་འཁྲིལ་ཏེ་བཀོད་དགོ།
གན་རྒྱ་འབྲི་བའི་སྐབས་ལུ་ཚང་དགོཔ།
རྩ་བོ་ཕན་ཚུན་གཉིས།
གན་ཡིག་གི་གནད་དོན་ཁ་གསལ།
གན་ཡིག་བཟོ་བའི་ཟླ་ཚེས།
གནད་དོན་དང་འཁྲིལ་བའི་རྩ་ཕན་གཉིས་ཀྱི་ཁ་ཚིག།
རྩ་བོ་རེ་རེའི་རྒྱབ་ལས་རྒྱབ་མི་རེ།
རྩ་ཕན་གཉིས་ཀྱི་བར་ན་དཔང་པོ།
ཁྲིམས་རྟགས། 
ས་ཡིག ལག་ཐེའུ་ཚུ་ཚང་དགོ།
གན་རྒྱ་འདི་ རྩ་ཕན་གཉིས་ཆ་ར་དང་གཅིག་ཁར་ རེག་གཏོགས་མེད་པའི་ མི་ཅིག་གིས་བཟོ་དགོ།
དཔེ་དང་པ། ནང་འགྲིག་གན་རྒྱ།
གགནན་་རྒྱརྒྱ།།
༉ ད་ལན་ རང་ལུགས་གནམ་ལོ་ཆུ་མོ་ཡོས་ལོ་ རང་ཟླ་ 4 པའི་ཚེས་ ༡༧ དང་ སྤྱི་ཚེས་ ༦/༠༦/༢༠༢༣ ལུ་ སྤ་རོ་ཆ་
འདུས་ཝང་ཅང་རྒེད་འོག་གཡུས་འུ་ཆུ་ལས་ མི་ཁུངས་ངོ་སྤྲོད་ལག་ཁྱེར་ཨང་ ༡༠༨༠༠༠༠༠༠༠༡ ཅན་མ་འཆང་མི་ ངོམ་བཀྲ་ཤིས་ཀྱིས་
སྤ་རོ་ཅང་སྣང་དཀར་ལས་ ངོ་སྤྲོད་ལག་ཁྱེར་ཨང་༡༠༨༠༠༣༤༠༠༢༠ ཅན་མ་འཆང་མི་ ངོམ་ དོན་གྲུབ་ཀྱི་སྣུམ་འཁོར་ཀྲ་པར་ཀྲག་ ཐོ་
བཀོད་ཨང་ འདི་ལོ་ངོ་གསུམ་གྱི་རིང་ལུ་ གླ་ཁར་ལེན་ཡོདཔ་ཨིན། སྣུམ་འཁོར་ཀྲ་པར་ཀྲག་གི་གླ་འཐུས་འདི་
ཡང་ ཟླ་རིམ་ལུ་ དངུལ་ཀྲམ་ལྔ་ཁྲི་ཐམ་པ་ (༥༠,༠༠༠/-) སྦེ་ གླ་ཁར་ལེན་ཡོདཔ་ཨིན།
གླ་ཁར་ལེན་ཚར་བའི་ཉིནམ་ལས་འགོ་བཟུང་སྟེ་ སྣུམ་འཁོར་གྱི་ཅ་ཆས་ བཅོ་ཁ་རྐྱབ་ནི་དང་ ལོ་བསྟར་སྣུམ་འཁོར་གྱི་ཡིག་ཆ་བསྐྱར་
གསོ་འབད་ནི་ཚུ་ ངོམ་བཀྲ་ཤིས་ཁོ་ར་གིས་འབད་དགོཔ་སྦེ་ ཁ་འཆམ་བྱུང་ཡི། སྣུམ་འཁོར་ཇོ་བདག་ངོམ་ དོན་གྲུབ་ཀྱིས་འབད་རུང་
གླ་ཁར་ལེན་ཚར་བའི་ཉིན་མ་ལས་འགོ་བཟུང་སྟེ་ ལོ་ངོ་ལྔ་ མ་ལངས་པའི་ཧེ་མ་ལས་ སྣུམ་འཁོར་ལོག་ལེན་ནི་མེད་པའི་ཁ་ཚིག་དང་
བཅས་ བར་ན་འཛོམས་དཔང་ ངོ་མིང་བསྟན་འཛིན་ ངོ་སྤྲོད་ལག་འཁྱེར་ཨང་༡༠༨༠༡༢༣༤༥ ཅན་མ་དང་ གཤམ་འཁོད་ཀྱི་རྒྱབ་མི་
ཚུ་འཛོམས་ཐོག་ལས་ གན་འཛིན་བཟོ་གྲུབ་པའི་རྗེས་སུ་ རྩ་ཕན་ག་གི་ཁ་ཐུག་ལས་འབད་རུང་ གན་འཛིན་འདི་དང་འགལ་བའི་ཉོགས་
བཤད་རེ་ འཐོན་པ་ཅིན་ འབའ་དང་ཉེས་ཁྲིམས་གཞུང་གི་ཁྲིམས་ལུགས་ལྟར་དུ་ ཕྱག་ཕྱིད་ཞུ་ནི་ཟེར་བའི་གན་འཛིན་ལུ།
༡. སྣུམ་འཁོར་གྱི་ཇོ་བདག་ ངོ་མིང་བཀྲས་ཀྱི་རྟགས།
༢. སྣུམ་འཁོར་གླ་ཁར་ལེན་མི ངོ་མིང་དོན་གྲུབ་ཀྱི་རྟགས།
༣. བཀྲས་ཀྱི་རྒྱབ་མི་ སངས་རྒྱས་ཀྱི་རྟགས།
༤. དོན་གྲུབ་ཀྱི་རྒྱབ་མི་ བསོད་ནམས་ཀྱི་རྟགས།
༥. སྤྱི་མཐུན་གྱི་དཔང་པོ་ ངོ་མིང་བསྟན་འཛིན་གྱི་རྟགས།

དཔེ་གཉིས་པ། ནང་འགྲིག་གན་རྒྱ།
གགནན་་ཡིཡིགག།།
༉ ད་ལན་ རང་ལུགས་གནམ་ལོ་ མེ་ཕོ་ཁྱི་ལོ་ཟླ་༤ པའི་ཚེས་༡༧ དང་ དབྱིན་ཚེས་༡༣.༧.༢༠༠༦ ལུ་ བུམ་ཐང་ཆ་འདུས་
ཆུ་སྨད་རྒེད་འོག་ གཡུས་ཨུ་རུག་ལས་ ངོ་མིང་བསོད་ནམས་ མི་ཁུངས་ངོ་སྤྲོད་ལག་འཁྱེར་ཨང་༡༠༨༡༠༠༠༡༠༨༦ ཅན་མ་དང་ ཐིམ་
ཕུག་རྫོང་ཁག་ བརཔ་རྒེད་འོག་ གཡུས་ཟམ་རྟོག་ལས་ ངོ་མིང་རྡོ་རྗེ་ མི་ཁུངས་ངོ་སྤྲོད་ལག་འཁྱེར་ཨང་༡༠༦༠༡༠༠༠༡༧༦༥ ཅན་མ་
གཉིས་ཀྱི་བར་ན་བཟོ་གྲུབ་པའི་ གན་འཛིན་འདི་ནི།
དེ་ཡང་ ངོམ་བསོད་ནམས་ཀྱི་མིང་ཐོག་ལུ་ཡོད་པའི་ ཁང་མིག་ཉལ་ཁང་གཉིས་དང་ མགྲོན་ཁང་གཅིག་ ཐབ་ཚང་གཅིག་དང་ཆབ་གསང་
༢ སྦེ་ཡོད་པའི་སྒྲིང་ཁྱིམ་འདི་ནང་ ངོ་མིང་རྡོ་རྗེ་གིས་ སྤྱི་ཟླ་༢ པའི་ སྤྱི་ཚེས་༡ ལས་ ཟླ་རིམ་གྱི་ཁང་གླ་༨༥༠༠/- བརྒྱད་སྟོང་
ལྔ་བརྒྱ་རེ་སྤྲོད་དེ་ སྡོད་ནི་ཨིན་མས། འདི་གི་དོན་ལུ་ ཁྱིམ་གྱི་ཇོ་བདག་ངོམ་བཀྲས་ཀྱིས་ ཁང་གླ་ཡར་སེང་འདི་ ཁོ་རའི་བློ་འདོད་དང་
བསྟུན་ཏེ་འབད་ནི་མེན་པར་ གཞུང་གི་ལམ་ལུགས་ལྟར་དུ་སེང་ནི་དང་ ཁང་གླ་ཁར་སྡོད་མི་རྡོ་རྗེ་གིས་ཡང་ ཁྱིམ་འདི་ལེགས་ཤོམ་སྦེ་
བདག་འཛིན་འབད་ནི་ཟེར་ ཁས་ལེན་འབད་དེ་ཡོདཔ་ཨིན།
དེ་མ་ཚད་ ཁྱིམ་གཞན་ཁར་སྤོ་འགྱོ་དགོཔ་འཐོན་པ་ཅིན་ ཁོ་རང་ནམ་དགའཝ་སྤོ་སྟེ་འགྱོ་ནི་མེན་པར་ ཟླ་ངོ་༡ གི་ཧེ་མ་ལས་ ཁྱིམ་
གྱི་ཇོ་བདག་ལུ་སླབ་དགོཔ་ཨིན། ཁང་གླ་ནང་སྡོད་པའི་རིང་ལུ་ ཁྱིམ་ཆས་དང་འཐུང་ཆུ་ གློག་མེ་གི་རྐྱེན་སྦོམ་ར་འཐོན་པ་ཅིན་ སྒྲིང་
ཁྱིམ་ཀྱི་ཇོ་བདག་གིས་ ཉམས་བཅོས་འབད་དགོཔ་ཨིན་རུང་ གླ་ཁར་སྡོད་མི་གིས་ མེདཔ་བཏང་ཡོད་པ་ཅིན་ འདི་གིས་ཉམས་བཅོས་
འབད་ནི་ཨིན་པའི་ ཁ་ཚིག་དང་བཅས་ གཤམ་འཁོད་ཀྱི་མི་ངོ་ཚུ་འཛོམས་ཐོག་ལས་ བཟོ་ཡོདཔ་ཨིན། གལ་སྲིད་གལ་འཛིན་དེ་སྦེ་
བཟོ་ཚར་བའི་ཤུལ་ལུ་ རྩ་ཕན་ག་གིས་ཁ་ཐུག་ལས་འབད་རུང་ བྱ་སྟབས་མ་བདེ་བའི་ ཉོགས་བཤད་རེ་འབྱུང་སྲིད་ན་ འབའ་ཉེས་
ཁྲིམས་གཞུང་གི་ཁྲིམས་ལུགས་ལྟར་དུ་ཕྱག་ཞུ་ནི་ཟེར་བའི་གན་འཛིན་ལུ།
༡. སྒྲིང་ཁྱིམ་གྱི་ཇོ་བདག་ ངོ་སྤྲོད་ལག་ཁྱེར་ཨང་༡༠༨༡༠༠༠༡༠༨༦ ཅན་མ་ ངོ་མིང་ བསོད་ནམས་ཀྱི་རྟགས།
༢. ཁང་གླ་ནང་སྡོད་མི་ ངོ་སྤྲོད་ལག་ཁྱེར་ཨང་༡༠༦༠༡༠༠༠༡༧༦༥ ཅན་མ་ རྡོ་རྗེ་གི་རྟགས།
༣. བསོད་ནམས་ཀྱི་རྒྱབ་མི་ ངོ་སྤྲོད་ལག་ཁྱེར་ཨང་༡༡༨༠༥༢༢༢༢༣༤ ཅན་མ་ མཁའ་འགྲོ་གི་རྟགས།
༤. རྡོ་རྗེ་གི་རྒྱབ་མི་ ངོ་སྤྲོད་ལག་ཁྱེར་ཨང་༡༡༩༨༠༥༠༠༣༤༥ ཅན་མ་ པ་སངས་ཀྱི་རྟགས།
༥. སྤྱི་མཐུན་གྱི་རྒྱབ་མི་ ངོ་སྤྲོད་ལག་ཁྱེར་ཨང་༡༡༨༠༥༠༠༣༣༧ ཅན་མ་ དངོས་གྲུབ་རྡོ་རྗེའི་རྟགས།
སྦྱོང་ལཱ།
༡. གན་རྒྱ་བཟོཝ་ད་ མི་ངོ་ག་དང་ག་ར་ ཚང་དགོཔ་འདུག?
༢. གོང་གི་གན་རྒྱ་ཚུ་ལྷག་ཞིན་ན་ གན་རྒྱ་འབྲིཝ་ད་ ཚང་དགོ་པའི་གནད་དོན་ཚུ་ ག་ར་ཚངམ་སྦེ་ངོས་འཛིན་འབད།
༣. གནས་སྟངས་མ་འདྲཝ་ཚུ་གི་ཐོག་ལུ་ ནང་འགྲིག་གན་རྒྱ་དང་ ཚོང་འབྲེལ་གན་རྒྱ་གང་རུང་ བྲི་ནིའི་སྦྱང་བ་འབད།
༤. ཞུ་ཚིག་འབྲིཝ་ད་ ག་ཅི་ར་ཚང་དགོཔ་སྨོ?
༥. གན་རྒྱ་གི་དཔེ་ གཉིས་པ་འདི་ལྟག་ཞིན་ན་ ཁྱོད་ཁྱིམ་གྱི་ཇོ་བདག་ བསོད་ནམས་འདི་ཨིནམ་བཟོ་སྟེ་ ཁང་གླ་ནང་སྡོད་མི་ རྡོ་
རྗེ་གིས་ ཧེ་མའི་ཁ་ཚིག་དང་འཁྲིལ་མ་བཏུབ་པའི་ གནད་དོན་ལུ་གཞི་བཞག་སྟེ་ རྫོང་ཁག་ཁྲིམས་ཀྱི་འདུན་སར་ ཞུ་ཚིག་ཅིག་
བྲིས།
ཞུ་ཚིག་/ཤེར་ཡིག།
ཞུ་ཚིག་ཟེར་མི་འདི་ སླབ་གཞི་རྩོད་གཞི་དབྱེ་བཤེར་འབད་ནི་གི་དོན་ལུ་ འབྲིཝ་ཨིནམ་ལས་ དེ་ལུ་བཤེར་ཡིག་ཟེར་ཡང་སླབ་ཨིན།
བཤེར་ཡིག་འདི་ལུ་ མི་ཁུངས་ངོ་སྤྲོད་ལག་ཁྱེར་དང་ ཁྲིམས་རྟགས་འདི་ ཨིན་ཅི་མིན་ཅི་དགོ། ཞུ་ཚིག/བཤེར་ཡིག་འབྲིཝ་ད་ཡང་
ཚིག་དོན་ཚུ་ ག་དེ་དྲག་དྲག་ གོ་བ་ཁ་གསལ་ཏོག་ཏོ་དང་ ཚིག་ཉུང་སུ་ གནད་དོན་དེ་ཚུ་ གོ་རིམ་ལེགས་ཤོམ་སྦེ་བསྒྲིགས་ཞིན་ན་
རྒྱབ་ཁུངས་དང་སྦྲགས་ཏེ་ ཁ་གསལ་བཀོད་དགོ།
བཤེར་ཡིག/ཞུ་ཚིག་གི་ དོན་ཚན་གོ་རིམ་ཚུ་ འོག་ལུ་བཀོད་ཡོད་མི་དང་འཁྲིལ་ཏེ་བྲི་བ་ཅིན་ ལམ་ལུགས་ཤོ་མཚུངས་འགྱོཝ་མ་ཚད་
བཤེར་ཡིག་ལྷག་མི་གིས་ཡང་ ཧ་གོཝ་འཇམ་ཏོང་ཏོ་འོང་། དེ་མ་ཚད་ ཞུ་ཚིག/བཤེར་ཡིག་ཚུ་ སྔར་སྲོལ་ལམ་ལུགས་ཀྱི་ ཞུ་
ཡིག་འབྲི་ཐངས་ལམ་ལུགས་དང་འཁྲིལ་ཏེ་ བྲི་དགོཔ་མ་གཏོགས་ དེང་སང་ལམ་ལུགས་ནང་ལུ་བྲི་ནི་མེདཔ་ཨིན།
ཞུ་ཚིག་གི་དཔེ་དང་པ།
མགུལ་རྒྱན།
༊ ལུགས་གཉིས་ཁྲིམས་ཀྱི་དབང་པོ་དྲགོས་དྲང་དཔོན་མཆོག་གི་ཞབས་དྲུང་ལུ།
མགོ་རྒྱན།
གུས་ སྤ་རོ་ཆ་འདུས་ཝང་ཅང་རྒེད་འོག་ གཡུས་
འུ་ཆུ་ལས་མི་ཁུངས་ངོ་སྤྲོད་ལག་ཁྱེར་ཨང་༡༠༨༠༠༠༠༠༠༠༡ ཅན་མ་འཆང་མི་ ངོམ་བཀྲ་ཤིས་ཀྱིས་ གུས་
རང་གི་ངོ་སྤྲོད།
པས་ཕྱག་བཅས་ ཞུ་དོན་འདི་ནི། གུས་རང་གི་མིང་ཐོག་ལུ་ཡོད་པའི་སྣུམ་འཁོར་ཐོ་བཀོད་ཨང་ ཅན་མ་འདི་ ལོ་ངོ་ལྔ་གི་རིང་ལུ་ ཅང་སྣང་དཀར་ལས་ཨིན་མི་ ངོ་མིང་ དོན་གྲུབ་ ངོ་
སྤྲོད་ལག་ཁྱེར་ཨང་༡༠༨༠༠༣༤༠༠༢༠ ཅན་མ་གིས་ ལོ་ངོ་ལྔ་གི་རིང་ ཟླ་རིམ་ལུ་དངུལ་ཀྲམ་༡༠༠༠༠/- ལྔ་
ཁྲི་ཐབ་པ་སྦེ་བར་ན་ གན་རྒྱ་ འཛོམས་དཔང་དང་བཅས་བཙུགས་ཏེ་ ལེན་ཡོདཔ་ཨིན། ཨིན་རུང་ ངོ་
མིང་དོན་གྲུབ་ཀྱིས་ ད་ཚུན་ལོ་ངོ་༢ ཀྱི་རིང་ལུ་ ཟླ་རིམ་གྱི་གླ་ཆ་ དངུལ་ཀྲམ་༡༠༠༠༠/-སྦེ་མི་ ཚར་༡༢
གནད་དོན།
འབདཝ་ད་ ཡོངས་བསྡོམས་དངུལ་ཀྲམ་༡,༢༠,༠༠༠/- གཅིག་འབུམ་ཉི་ཁྲི་ཐམ་པ་རྐྱངམ་ཅིག་ལས་ མ་
སྤྲོདཔ་མ་ཚད་ སྣུམ་འཁོར་ཡང་བདག་འཛིན་མ་འབད་བར་ ལོ་ངོ་༢ ཀྱི་ནང་འཁོད་ཅ་ཆས་ཚུ་ག་ར་ མེདཔ་
བཏང་ཚར་ནུག་ལགས། དེ་གི་སྐོར་ལས་ བར་ན་མི་བཙུགས་ཏེ་ ནང་ཁ་སླབ་གེ་ཟེར་སླབ་རུང་ ཁོ་གིས་ངོས་
ལེན་ལེགས་ཤོམ་ འབད་མ་བཏུབ་ལས་བརྟེན་ཏེ་ ད་རེས་ ཁྲིམས་ཀྱི་མདུན་སར་ མ་ཞུ་བར་བྱ་ཐབས་མེདཔ་
སོང་ཡི་ལགས།
དེ་འབདཝ་ལས་ དྲགོས་དྲང་དཔོན་མཆོག་གིས་ གོང་ལུ་ཞུ་ཡོད་པའི་གནད་དོན་འདི་གི་ཐོག་ལུ་ དྲང་ཁྲིམས་
མཇུག་བསྡུ།
ཀྱི་དབྱེ་བཤེར་མཛད་དེ་བཀའ་དྲིན་བསྐྱང་གནང་ཟེར་ ཞུ་བ་མཁྱེན་མཁྱེན་མཁྱེན་ལགས། ཞེས་སྤྱི་ལོ་ ་་་་་་་་
་་་་་་་་ ཟླ་ ་་་་་་་་་་་་་་་་་་ ཚེས་ ་་་་་་་་་་་་་་་་་་་་་་ ལུ་ གུས་པས་
ཕྱག་བཅས་
གུས་ཕབ། ཕུལ།
ཁྲིམས་རྟགས།
༢) ཞུ་ཚིག་གི་དཔེ།
༊ དྲང་པོར་སྨྲ་བའི་དབང་ཕྱུག་དྲགོས་དྲང་དཔོན་མཆོག་གི་ཞབས་དྲུང་དུ།
གུས་ཀྲོང་གསར་ཆ་འདུས་ ནུབ་སྦིས་རྒེད་འོག་གཡུས་དཀར་གཞོང་ལས་ ངོ་མིང་རྡོ་རྗེ་བུ་
དར་ ངོ་སྤྲོད་ལག་ཁྱེར་ཨང་༠༥༤༧༨༨༩ ཅན་མ་གིས་ ཞུ་དོན། གུས་རང་ བུམ་ཐང་སྟང་ལས་ ཨཔ་དོན་གྲུབ་ཀྱི་བུ་ པ་སངས་དང་གཅིག་
ཁར་ གཉེན་གྲོགས་བསྡོམས་ཏེ་ ལོ་ངོ་གཅིག་སོང་བའི་ཤུལ་ལུ་ ཁོ་གིས་ ཨམ་སྲུ་གཞན་མི་ཅིག་བསྟེན་ཆིཝ་ལས་ ང་བཅས་བཟའ་མི་
གཉིས་ མ་འགྲིགསཔ་བྱུང་ཡོད་ལགས།
དེ་ཡང་ རང་སློབ་གྲྭ་ནང་དཔེ་ཆ་བལྟ་འཕྲོ་ལས་ ཁོ་དང་གཅིག་ཁར་གཉེན་རྐྱབ་གེ་ཟེར་ ངེ་གི་ཨ་པ་དང་ཨའི་ལུ་ བསྟུན་གྲོས་འཚོལ་ཏེ་ ཐོན་
འོངམ་ལས་ ཁོང་ཕམ་གཉིས་པོ་མི་གནགཔ་ཨིན་པའི་ཁར་ རང་ ཨམ་སྲུ་བུ་ཚུའི་སེམས་འབདཝ་ལས་ ཁོ་དང་གཅིག་ཁར་གཉེན་བསྡོམས་
ཏེ་ ལོ་ངོ་གཅིག་ཀྲག་ཀྲ་འཁོར་སོ་ཡི།
ད་རེས་འབདཝ་ད་ ཁོ་གིས་ཨམ་སྲུ་གཞན་མི་གཅིག་བསྟེན་ཏེ་ ཁྱིམ་ནང་རྩ་ལས་ལོག་འོང་མ་བཏུབ་ལས་ ཁྲིམས་ཀྱི་འདུན་ས་ལུ་ མ་བཅར་
ཐབས་མེད་སོང་ཡོད། དེ་ཡང་ དང་པ་ལུ་ ང་ར་ སློབ་གྲྭ་ནང་དཔེ་ཆ་བལྟ་འཕྲོ་ལས་ ཁོ་གིས་གཉེན་རྐྱབ་གེ་ཟེར་ སློབ་རིམ་༡༡ པ་ལས་
འཕྲོ་མཐུད་མ་ཚུགས་པའི་ཁར། གཉིས་པ་ལུ་ གཟུགས་སྦོ་ཁོག་ཐལ་ཏེ་ ཟླ་ངོ་༣ དེ་ཅིག་ཡར་སོ་ཡི་ལགས། ཁོ་གིས་ གསོ་བ་སྨན་
རྫས་སྦེ་ བཅུད་ཅན་གྱི་བཞེས་སྒོ་བྱིན་ནི་ཕར་ར་བཞག་ རང་གི་ཕམ་དང་སྤུན་ཆ་གིས་ ལེགས་ཤོམ་སྦེ་བཤད་དེ་སླབ་རུང་ ཡ་འབད་མ་བཏུབ་མ་
ཚད་ ངེ་གི་ཨ་པ་ལུ་ ལགཔ་བཀལ་ནིའི་རྩིས་ཡང་ རྐྱབ་ཡོདཔ་ལས་ ཁྲིམས་ཀྱི་འདུན་སར་ མ་བཅར་ཐབས་མེད་སོང་ཡོད་ལགས།
དེ་འབདཝ་ལས་ དྲགོས་དྲང་དཔོན་མཆོག་གིས་ དབྱེ་ཞིབ་མཛད་དེ་ དྲང་བདེན་མཐའ་གསལ་གྱི་བཀའ་ལན་ཅིག་ གང་མགྱོགས་གནང་སྟེ་ བཀའ་
དྲིན་བསྐྱང་གནང་ཟེར་ ཞུ་བ་མཁྱེན་མཁྱེན་མཁྱེན་ལགས། ཞེས་ རང་ལུགས་གནམ་ལོ་ ས་མོ་ཡོས་ལོ་ཟླ་༥ པའི་ཚེས་༣ དང་ སྤྱི་ལོ་༢༠༠༣
ལོའི་ དབྱིན་ཟླ་༣པའི་དབྱིན་ཚེས་ ༣༠ ལུ་གོང་མིང་པས་ གུས་པའི་
ཕྱག་བཅས་
ཕུལ།
ངག་བརྗོད།
ངག་བརྗོད་ཟེར་མི་འདི་ཁྲིམས་དང་འབྲེལ་བའི་ གནད་དོན་ཅིག་གི་ཐོག་ལུ་ རང་གིས་ག་ཤེས་གུ་ཤེས་ཅིག་བདེན་ཁུངས་གཟང་སྟེ་ བདེན་
པའི་གཏམ་ཨིན་ཟེར་བའི་སྒྲུབ་བྱེད་ཀྱི་དོན་ལུ་ འབྲི་མི་འདི་ལུ་གོ་ནི་ཨིན། ངག་བརྗོད་འདི་ཁྲིམས་ཁང་ནང་འབད་བ་ཅིན་ རྩ་བོ་ཕན་ཚུན་
གྱིས་ཕུལ་མི་ཞུ་ཚིག་འདི་ལུ་ཁ་སྐོང་གནས་ཚུལ་རེ་དགོཔ་འཐོན་པ་ཅིན་ སྒྲུབ་བྱེད་སྦེ་འབྲི་སྲོལ་ཡོདཔ་ཨིན།
ཁྲིམས་སྲུང་འགག་པའི་ནང་ལུ་འབད་བ་ཅིན་ ཁྲིམས་དང་འབྲེལ་བའི་རྐྱེན་ངན་གྱི་གནད་དོན་ཅིག་གི་སྐོར་ལས་ རང་གིས་འབད་འབདཝ་དང་
མཐོང་མཐོངམ་ ཉམས་སུ་མྱོང་མྱོངམ་ཅིག་གི་སྐོར་ལས་ རྩོད་གཞི་ཕྱེ་ནིའི་རྒྱབ་རྟེན་སྦེ་ མ་གསང་པར་ ཡིག་ཐོག་ལུ་བཀོད་དགོ་པའི་
ལམ་ལུགས་འདི་ལུ་གོཝ་ཨིན།
ངག་བརྗོད་དེ་ སྤྱིར་བཏང་ཁྲིམས་འབྲེལ་ལཱ་འབད་བའི་སྐབས་ ཕན་ཐོགས་ཡོདཔ་དང་ནམ་རང་འབད་རུང་ རང་གི་མིག་ཏོག་གདོང་ཁར་
ཁྲིམས་འགལ་གྱི་རྐྱེན་ངན་རེ་འབྱུང་སར་མཐོང་པའི་སྐབས་ འདི་ལུ་འཛོམས་དཔང་དང་འདྲཝ་སྦེ་ སྒྲུབ་བྱེད་ཕུལ་ནི་ལུ་ཡང་ཕན་ཐོགས་
ཡོདཔ་ཨིན། ཧེ་མ་ཞུ་ཚིག་བཙུགས་ཚར་བའི་ཤུལ་ལས་ ཕུལ་མི་ངག་བརྗོད་ཨིན་པ་ཅིན་ དང་པ་མགོ་རྒྱན། གཉིས་པ་མགུལ་རྒྱན།
གསུམ་པ་གནད་དོན་ངོ་མ། བཞི་པ་རང་གི་མིང་དང་རྟགས་ཚུ་ཚང་དགོཔ་ཨིན། འདི་བཟུམ་སྦེ་དེང་སང་ཁྲིམས་སྲུང་འགག་པ་དང་ ཁྲིམས་
ཁང་ཚུ་ནང་ ཞུ་ཚིག་མེད་པར་ ངག་བརྗོད་རྐྱངམ་ཅིག་ཡང་ ཕུལ་དགོཔ་ཡོད། དེ་ཚུ་ནང་འབད་བ་ཅིན་མགོ་རྒྱན་མེད་པར་ དང་པ་ར་རང་
གི་ཁ་བྱང་འདི་བྲིས་ཞིནམ་ལས་ འདི་གི་ཤུལ་ལས་གནད་དོན་ཚུ་བྲི་དགོཔ་ཨིན།
ངག་བརྗོད་ལེན་པའི་སྐབས་ རང་གིས་ཧོངས་ལས་སླབ་མི་འདི་རང་གི་བློ་འདོད་ལྟར་དུ་ བྱིན་དོ་ཡོདཔ་དང་འདི་ནང་བཤད་མི་འདི་ཡང་རང་
གིས་ཤེས་ཤེསཔ་དང་མཐོང་མཐོངམ་ངེས་བདེན་ཨིན། ཟེར་བའི་ཚིག་ཚུ་བཙུགས་ཏེ་ ངག་བརྗོད་ལེན་མི་གི་མིང་དང་གལ་སྲིད་ འབྲི་
ལྷག་ཡོན་ཏན་མེད་མི་ཅིག་འབད་བ་ཅིན་ངག་བརྗོད་བྲིས་ཚར་བའི་མཐའ་མར་ གོ་བ་བཤད་བྱིན་མི་གི་མིང་དང་རྟགས་ཚུ་ཡང་ ཁ་གསལ་
སྦེ་བཀོད་དགོཔ་ཨིན།
ངག་བརྗོད་ཀྱི་དཔེ་དང་པ།
ཞུ་ཚིག་བཙུགས་ཚར་བའི་ཤུལ་ལས་ ཕུལ་བའི་ངག་བརྗོད།
༊ བདེན་རྫུན་སོམ་ཉིའི་དྲྭ་བ་གཅོད་པའི་ ཀྲོང་གསར་ཁྲིམས་ཀྱི་འདུན་སའི་དྲང་དཔོན་མཆོག་ལུ།
གུས་པས་ཕྱག་བཅས་ཞུ་དོན། དེ་ནི་ སྤྱི་ཟླ་༥ པའི་སྤྱི་
ཚེས་༢༨ ལུ་ གུས་པ་འཕྲིན་ལས་རྒྱལ་མཚན་གྱིས་ཕུལ་བའི་ཞུ་ཚིག་འདི་ལུ་ ཁྲིམས་འདུན་ལས་ ངོམ་རང་གིས་ཡང་ ངག་བརྗོད་
ཕུལ་དགོཔ་སྦེ་བཀའ་གནང་ཡོདཔ་བཞིན་དུ་ གུས་པ་ འཕྲིན་ལས་རྒྱལ་མཚན་གྱི་ ཁྱིམ་ཨར་རྐུན་གྱི་དོགས་པ་འདི་ ཁྱིམ་ཚང་ཨཔ་
ལས་སྐྱིད་རྡོ་རྗེ་ལུ་ཡོད་མི་གི་སྐོར་ལས་ ང་རང་གིས་ག་ཤེསཔ་ཅིག་ཞུ་ནི་ཨིན་ལགས།
དེ་ཡང་ ཞུ་ཚིག་ནང་བཀོད་ཡོད་དོ་བཟུམ་ དེ་ཚེ་ཨར་རྐུན་ཤོར་བའི་ཕྱི་རུ་ ཉིམ་མ་འཛུལཝ་ཅིག་ཁར་ ཨཔ་ལས་སྐྱིད་རྡོ་རྗེ་འདི་ ང་
དང་ཕྱད་ཡོདཔ་ངེས་བདེན་ཨིན་ལགས། ང་བཅས་གཉིས་ཡུདཔ་ཐེངས་ཅིག་བཤད་ཐོ་བཏང་། རྡོག་མ་ཁམ་རྡོག་རེ་བཟའ་བའི་ཤུལ་ལུ་ ཁོ་
ཨཔ་འཕྲིན་ལས་དང་ ལཱ་ཅིག་ཡོདཔ་ཨིན་ཟེར་ འཚབས་འཚབས་རིལ་རི་སྦེ་ ཡར་སོ་ཡི་ལགས།
ཨིན་རུང་དེ་ཚེ་ ཨཔ་འཕྲིན་ལས་འདི་ཁྱིམ་ནང་ཡོད་ག་མེད་ག་གི་སྐོར་ལས་ རང་གིས་ག་ནི་ཡང་མི་ཤེས། ཟེར་ཞུ་ནི་དང་གཅིག་ཁར་
གལ་སྲིད་ད་ལས་ཕར་ཡང་ གནད་དོན་འདི་གི་སྐོར་ལས་ རང་གིས་དོགས་སེལ་འབད་དགོཔ་དང་ ཞུ་དགོཔ་རེ་འཐོན་པ་ཅིན་ ཁྲིམས་
ལུགས་ལྟར་དུ་ ཕྱག་ཞུ་ནིའི་ཁས་བླངས་ཡོད། ཟེར་བའི་ ངག་བརྗོད་བཅས་ སྤྱི་ཚེས་༡༢/༠༤/༢༠༡༩ ལུ་ ཀུན་ལེགས་རྡོ་རྗེ་གིས་
སྒོ་གསུམ་གུས་པའི་
ཕྱག་བཅས་
ཕུལ།
ངག་བརྗོད་ཀྱི་དཔེ་གཉིས་པ།
ཉེས་འགལ་འབྱུང་པའི་སྐབས་ མཐངྩོ ་ཡྩོད་པའི་ངག་བརྗོད། (རྒྱལ་གཞུང་འབྲུག་གི་འགག་སྡེ་ནང་ ལག་ལེན་འཐབ་པའི་
ངག་བརྗོད་བཀང་ཤྩོག།)
སྤྱི་ཚེས་་་་༠༨/༠༥/༢༠༢༠ལུ།
༉ འབྲུག་གི་ཞི་རྩོད་དང་ཉེས་རྩོད་བྱ་བའི་གནད་སྤྱོད་ཀྱི་ ཁྲིམས་དེབ་དང་རྒྱལ་གཞུང་འབྲུག་གི་འགག་སྡེའི་ བཅའ་ཁྲིམས་ཀྱི་དགོངས་
དོན་ལྟར།
མིང་་་་པདྨ་ལྷ་ཀྲུག། སྐྱེ་ལྩོ/ཕྩོ་མ་ྩོ་་་་༢༥/ཕོ། ཕ་མིང་་་་་་དཀར་མདོག་དབང་ཕྱུག། ཨའི་གི་མིང་་་་་་རྫེས་ཀོ་ལྷམ། གཡུས་་་
སྐྱིད་པའི་གླིང་། རྒེད་འགྩོ ་་་་་་དགའ་བ་གླིང་། རྫོྩོང་ཁག་་་་་་དབང་འདུས། གུང་ཨང་་་པ-༦-༢༣༢། ཁྲམ་ཨང་་་་་་༤༥༤། ངོ་སྤྲོྩོད་
ལག་ཁྱེར་ཨང་་༡༡༤༦༥༧༧༣༨༥༦། ལས་འགན་་་་་གླ་འཁོར་དེད་གཡོགཔ། ད་ལྟྩོའི་སྡོྩོད་གནས་་་་་་མུ་ཏིག་ཐང་། ངག་བརྗོད་
ལེན་མི་་་་་སྡེ་གོང་ངག་དབང་དཔལ་འབྱོར། ངག་བརྗོད་གོ་བ་བཤད་བྱིན་མི་་་སྡེ་གོང་ངག་དབང་དཔལ་འབྱོར། ཁྲིམས་སྲུང་སྡེ་ཚན་
་་་་་་ཐིམ་ཕུ་ཆ་འོག་༡༡ པ། ཉེས་པ་གང་གི་ཐགྩོ ་་་་་་འཐབ་འཛིང་།
ངོམ་རང་གིས་གཤམ་གསལ་ངག་བརྗོད་མ་ཕུལ་བའི་སྔོན་ལས་ ངག་བརྗོད་ལེན་མི་འགོ་དཔྩོན་འདི་གིས་ ང་རའི་དབང་ཆ་
སྐོར་ལས་བཤད་བྱིན་ཡྩོདཔ་དང་། ང་གིས་གོང་འཁོད་ཁྲིམས་མཐུན་ ངོས་ལེན་འབད་ནི་ཨིན་མི་འདི་ཤེས་པའི་མཐར་ ང་
རའི་རེ་འདྩོད་ལྟར་ཕུལཝ་ཨིན།
ངོམ་རང་སྤྱོ་ལོ་༢༠༠༥ ལོར་ སློབ་རིམ་༡༢ པ་མཇུག་བསྡུ་བའི་མཐར་ ད་རེས་ཐིམ་ཕུག་ནང་འཁོད་གླ་འཁོར་བཏང་སྡོད་མི་ཅིག་ཨིན།
ད་རེས་རྐྱེན་ངན་སྐོར་ལས་ཞུ་བ་ཅིན། དེ་ཡང་ ད་རེས་སྤྱི་ཚེས་༠༨/༠༥/༢༠༢༠ ཉིན་མ་ཆུ་ཚོད་༢:༠༠ དེ་ཅིག་ཁར་མུ་ཏིག་ཐང་སློབ་གྲྭ་
གོང་མའི་ སྒོ་རས་རྩ་བ་ལས་ ང་རའི་གླ་འཁོར་འདི་བདའ་འོངས་པའི་ལམ་ཁར་ བུཚུ་ལོ་༡༨ དང་༡༩ དེ་
ཅིག་ལང་ལངམ་ཅིག་གིས་ སྣུམ་འཁོར་ལམ་བཀག་པའི་ཤུལ་ལུ་ ཁོ་རྟ་བབ་ཚུན་བསྐྱལ་གནང་ཟེར་སླབ་འོངས་ཡི། མ་གཞི་ངོས་ལེན་
འབད་ནི་ཨིན་རུང་བུཚུ་འདི་གི་ཁ་ནང་ལས་ ཆང་དྲི་ཨིན་ན་སྨྱོས་རྫས་ཀྱི་དྲིམ་ཨིན་ན་མ་ཤེས་པའི་ཁར་ བློ་སྲ་ཀྲག་སྦེ་སླབ་འོངམ་ལས་ ང་
གིས་ང་རྟ་བབ་མི་འགྱོ་ ཨོ་ལས་ཁ་ལུ་མི་ སླབ་སྟེ་ཡོདཔ་ཨིན་ཟེར་སླབ་ཅི། འདི་ལུ་ཁོ་གིས་མ་འགྱོ་བ་ཅིན་ག་ཅི་སྦེ་ སྣུམ་འཁོར་
ཁོ་གི་རྩ་བ་ལས་བདའཝ་སྨོ་ ཟེར་མ་བཏུབ་པའི་ཧད་བཏགས་འཚོལ་འོང་ཡོདཔ་མ་ཚད་ ཁོ་གིས་ངེའི་བྱང་ཁོག་གུ་བཤེད་འོངས་ཡི།
དེ་བསྒང་ངོམ་རང་ཡང་ད་ཚུན་ག་དང་ཡང་ འཐབ་འཛིང་འབད་འབདཝ་མེད་རུང་ དེ་ཚེ་འབདན་ག་དེ་སྦེ་བཟུར་སྡོད་རུང་ མ་ཉནམ་ལས་ང་
གིས་ཁོ་འཕུལ་བཏངམ་ཅིག་ས་ཁར་ གྱེལ་ཡི་ཟེར་ཞུ་ནི། དེ་ལས་ང་རང་འགྱོ་ནི་འབདཝ་ཅིག་ ཁོ་གིས་ངེའི་སྣུམ་འཁོར་གྱི་རྒྱབ་ཁའི་
ཤེལ་གུ་ལུ་ རྡོ་གིས་བླུགས་བྱིན་ཡི་ཟེར་ཞུ་ནི་ཨིན་ལགས། ས་གོ་འདི་ནང་རང་སྡོད་པ་ཅིན་ བྱེལཝ་སྦོམ་འཐོན་ནི་མས་མནོ་སྟེ་ ང་རང་
སྣུམ་འཁོར་འདི་བདའ་འོང་ཞིནམ་ལས་ ནཱ་ཁྲིམས་སྲུང་འགག་པའི་ཡིག་ཚང་ནང་ལས་རྒྱབ་སྐྱོར་ཞུ་བར་འོང་ཡི། ཟེར་ཞུ་ནི་ཨིན་ལགས།
གོང་ལུ་འཁོད་ཡྩོད་པའི་ངག་བརྗོད་འདི་ ངོམ་རང་ལུ་ང་རའི་ཤེས་པའི་སྐད་ཡིག་ཐྩོག་ལས་ གོ་བ་བཤད་གནང་ཡདྩོ པ་དང་
ང་རའི་ཧོྩོངས་ལས་འབད་རུང་ གནད་དྩོན་ཚུ་ཆ་ཚང་བདེན་གཏམ་ཨིན་ཟེར་ཞུ་ནི་དང་ གལ་སྲིད་མ་བདེན་པའི་གནད་རེ་
འཐྩོན་པ་ཅིན་ དཔལ་ལྡན་འབྲུག་པའི་ཁྲིམས་ལུགས་ལྟར༌ ཕྱག་ཕྱིད་ཞུ་ནི་ཟེར་བའི་ཁས་ལེན་ཕུལཝ་ཨིན་ལགས།
པདྨ་ལྷ་ཀྲུག
༡༧༣༧༥༣༨༧
སྦྱོང་ལཱ།
༡. ཁྱོད་ཚུལ་མིན་གྱི་ལཱ་ཅིག་ནང་གྲལ་གཏོགས་ཡོདཔ་ལས་ སློབ་གྲྭའི་དབུ་འཛིན་གྱིས་བདའ་བཟུན་ཡོད་པའི་གནད་དོན་ལུ་གཞི་བཞག་
སྟེ་ ངག་བརྗོད་བྲིས།
༢. པདྨ་དང་བདེ་ཆེན་གཉིས་འཐབ་འཛིང་འབད་སར་ ཁྱོད་ཀྱིས་མཐོང་ཡོདཔ་ལས་ ཁྱོད་ཡང་ཁྲིམས་སྲུང་འགག་སྡེའི་ཡིག་ཚང་ནང་ལུ་
འབོ་ཡོད་པའི་ གནས་སྟངས་ལུ་གཞི་བཞག་སྟེ་ ངག་བརྗོད་བྲི་ནིའི་ སྦྱང་བ་འབད།
སློབ་གྲྭའི་རྩ་གཞུང་རྩོམ་སྒྲིག་ལྟེ་བ། ཤོ ག་གྲ ང ས་ ༤༥ པ ། ཤེས་རིག་དང་རིག་རྩལ་གོང་འཕེལ་ལྷན་ཁག།སྐད་ཡིག་དང་རྩོམ་རིག། སློབ་རིམ་བཅུ་གཉིས་པ།
ཚྩོང་འབྲེལ་གྱི་ཡིག་འགྲུལ།
ངོ་སྤྲོྩོད།
ཚོང་འབྲེལ་ཡིག་འགྲུལ་ཟེར་མི་འདི་ དཔལ་འབྱོར་གོང་འཕེལ་གྱི་ལཱ་དང་འབྲེལ་བའི་ སོ་སོའི་མི་ཚེའི་འཚོ་ཐབས་ཀྱི་གནས་སྟངས་ ཡར་
དྲག་བཟོ་ནིའི་དོན་ལུ་ ཡིག་འགྲུལ་སྦེ་བྲི་དགོ་པའི་རིགས་ཅིག་ལུ་སླབ་ཨིན། ཚོང་འབྲེལ་ཡིག་འགྲུལ་འབྲི་ཐངས་འདི་ཡང་ སྤྱིར་
བཏང་གཞུང་འབྲེལ་དང་ སྒེར་འབྲེལ་གྱི་ཡིག་རིགས་དང་མ་འདྲཝ་སོ་སོ་ཅིག་ མེད་དེ་འབད་རུང་ ཚོང་འབྲེལ་ཡིག་རིགས་འདི་ རང་
གི་མི་ཚེའི་ནང་ལུ་ དམིགས་བསལ་ཁེབ་ས་དང་འོང་འབབ་བཟོ་ནི་དང་ ཚོང་ལཱ་ཚུ་གི་དོན་ལུ་ ལག་ལེན་འཐབ་དགོ་པའི་ཡིག་རིགས་ཅིག་
འབད་ནི་དེ་གིས་ སྒྲིག་བཀོད་ཡང་ ཧེ་མ་ལས་དར་ཁྱབ་ཆེ་ཏོག་ཏོ་སྦེ་མེདཔ་ཨིན། ཨིན་རུང་ དབྱིན་སྐད་ཀྱི་སྒྲིག་བཀོད་ལུ་གཞི་བཞག་
སྟེ་ཡོདཔ་ཨིན། ཚོང་འབྲེལ་གྱི་ཡིག་རིགས་ཚུ་ ག་དེ་དྲག་དྲག་ཚིག་ཉུང་གི་ཐོག་ལས་ གཞན་སེམས་བཀུག་ཚུགསཔ་ཅིག་དང་ རང་
དོན་འགྲུབ་ཚུགསཔ་ཅིག་སྦེ་བྲི་དགོཔ་ཨིན།
ཚོང་འབྲེལ་གྱི་ཡིག་འགྲུལ་ལུ་དབྱེ་བ་ཅིན་ ཚོང་བསྒྲགས། གསལ་བསྒྲགས། རིན་བསྡུར། མཁོ་མངག། མཁོ་སྤྲོད། འདྲི་དཔྱད།
ཞུ་ལན། ཉོག་བཤད། དྲན་སྐུལ། ཟེར་མ་འདྲཝ་ལེ་ཤ་ཡོད་པའི་ནང་ལས་ ཁག་ཆེ་བའི་དཔེ་དག་པ་ཅིག་གི་ཐོག་ལུ་ སྦྱང་བ་འབད་
ནི་ཨིན།
ཚྩོང་འབྲེལ་ཡིག་རིགས་ཀྱི་སྒྲིག་བཀོད།
ཚོང་འབྲེལ་ཡིག་རིགས་ཀྱི་སྒྲིག་བཀོད་འདི་ཡང་ ཚོང་འབྲེལ་ཡིག་འགྲུལ་གྱི་དབྱེ་བ་སོ་སོ་དང་འཁྲིལ་ཏེ་ མ་འདྲཝ་འོང་དགོཔ་ཨིན་རུང་
སྤྱིར་ བཏང་གི་སྒྲིག་བཀོད་འདི་གཤམ་གསལ་ལྟར་དུ་འོང་དགོ།
༡. ཚོང་ལཱ་སོ་སོའི་ངོ་རྟགས་ཀྱི་ལས་རྟགས་དང་ ཁ་བྱང་ཁ་གསལ་ཡོད་པའི་འབྲི་ཤོག།
༢. འབྲི་ཤོག་གི་གཡས་ཁ་ཐུག་ལུ་ ཡིག་ཨང་བཀོད་དགོ།
༣. འབྲི་ཤོག་གི་གཡོན་ཁ་ཐུག་ལུ་ སྤྱི་ཚེས་བཀོད་དགོ།
༤. ཡིག་ཨང་གི་འོག་ལུ་ ཡི་གུ་གཏང་དགོ་པའི་ཡུལ་གྱི་ཁ་བྱང་།
༥. ཡིག་གཞུང་གི་མགོ་ལུ་ རྩ་དོན་བཀོད་དགོ།
༦. ཡིག་གཞུང་གི་འོག་གཡོན་ཁ་ཐུག་ལུ་ གཏང་མི་གི་མིང་དང་མིང་རྟགས།
༧. འབྲེལ་ཡོད་ཚུ་ལུ འདྲ་བཤུས་འབྲི་ཤོག་གཡས་ཁ་ཐུག་ལས་འགོ་བཙུགས་ཏེ་བཀོད་དགོ།
ཚྩོང་རིགས་དང་འབྲེལ་བའི་ གསལ་བསྒྲགས།
བཙོང་ནི། གླ་ཁར་ལེན་ནི།
སྣུམ་འཁོར་ཧའི་ལུཀསི་ སྤྱི་ལོ་ ༢༠༠༠ ལུ་བཟོ་སྐྲུན་འབད་ པི་ལ་བཟོ་བསྐྲུན་གྱིས་ སྡོད་ཁྲི་༢༥ འབད་མི་ སྣུམ་འཁོར་
མི་ ཀི་ལོ་མི་ཀྲར་ ༡༠༢༠༣༠ ལས་མ་འགྱོ་མི་ གནས་ བཱསི་ཅིག་ གླ་ཁར་ལེན་ནི་ཨིནམ་ལས་ དང་འདོད་ཡོད་མི་ཚུ་
སྟངས་ལེགས་ཤོམ་ཐོག་ལུ་ ཤོམ་ཡོད་མི་ཅིག་ འདི་འཕྲོ་ལས་ གིས་ འགྲུལ་འཕྲིན་ཨང་༡༧༦༢༧༨༤༠ ཐོག་ལུ་འབྲེལ་བ་
བཙོང་ནི་ཡོད། ངེས་བདེན་ཉོ་འདོད་ཡོད་མི་ཚུ་གིས་ འགྲུལ་འཕྲིན་ འཐབ་གནང་། ལག་ལེན་ལམ་ལུགས་འབྲི་ཤོག་ཚུ་ ལོག་
ཨང་ ༡༦༧྾྾྾྾྾ ནང་འབྲེལ་བ་ འཐབ་གནང་། གོང་ འཐོབ་ནི་མེད་པའི་གླ་ཡོན་ དངུལ་ཀྲམ་༡༠༠ སྦེ་ ཡིག་ཚང་
ཚད་འགྲིག་ཆ་ཡོད། ནང་ལས་ཉོ་ནི་འཐོབ།
དངུལ་ཁང་གི་ཞབས་ཏྩོག།
ཡིག་ཨང་་་་་་་་་་་་་་་་་་་་་་་་་་་་་་་། སྤྱི་ཚེས་་་་་་་་་་་་།
འབྲུག་བློ་གཏད་དངུལ་ཁང་གི་ཞབས་ཏོག་ལེན་གནང་།
ང་བཅས་ཀྱི་དངུལ་ཁང་ནང་ དངུལ་ཁང་གཞན་བཟུམ་སྦེ་ བདོག་གཏད་མ་དགོ་པའི་ སྐྱིན་འགྲུལ་གྱི་ཞབས་ཏོག་ལེ་ཤ་ཡོད།
༡. གཞུང་གཡོག་པའི་ཁང་ཆས་དོན་ལུ།
༢. ཤེས་ཡོན་བྱིན་ནི་གི་དོན་ལུ།
༣. ཁྱིམ་རྐྱབ་ནི་གི་དོན་ལུ།
༤. ཁྱིམ་ནང་མཁོ་སྤྱོད་ཀྱི་དོན་ལུ།
༥. སོ་ནམ་ཐོན་ཁུངས་རྒྱ་སྐྱེད་ཀྱི་དོན་ལུ།
༦. ཚོང་འབྲེལ་གྱི་དོན་ལུ་ སྐྱིན་འགྲུལ་ཚུ། གཞུང་གཡོག་པའི་ཁང་ཆས་དོན་ལུ་ སྐྱེད་བརྒྱ་ཆ་༨ དུས་ཡུན་ལོ་ངོ་༧ ཤེས་ཡོན་བྱིན་
ནི་གི་དོན་ལུ་སྐྱེད་བརྒྱ་ཆ་༡༠ དུས་ཡུན་ལོ་ངོ་༡༠ ཁྱིམ་རྐྱབ་ནི་གི་དོན་ལུ་སྐྱེད་བརྒྱ་ཆ་༡༢ དུས་ཡུན་ལོ་ངོ་༡༥ ཁྱིམ་ནང་མཁོ་སྤྱོད་ཀྱི་དོན་
ལུ་སྐྱེད་བརྒྱ་ཆ ༡༢ དུས་ཡུན་ལོ་ངོ་༧ སོ་ནམ་ཐོན་ཁུངས་རྒྱ་སྐྱེད་དོན་ལུ་ སྐྱེད་བརྒྱ་ཆ་༩ དུས་ཡུན་ལོ་ངོ་༥ ཚོང་འབྲེལ་གྱི་དོན་ལུ་སྐྱེད་
བརྒྱ་ཆ་༡༥ དུས་ཡུན་ལོ་ངོ་༡༠ གོང་གི་སྐྱིན་འགྲུལ་ཚུ་གི་དོན་ལུ་ དུས་ཚོད་ག་དེ་ཉུང་ཉུང་ལས་བརྒལ་ཏེ་མི་འགོར། ཁ་གསལ་གྱི་དོན་
ལུ་ གཤམ་གསལ་ཁ་བྱང་ཐོག་ལུ་ འབྲེལ་བ་འཐབ་གནང་།
འབྲུག་བློ་གཏད་དངུལ་ཁང་། ཐིམ་ཕུག།
བརྒྱུད་འཕྲིན་ཨང་ ༣༢༢༣༣༢༢
སྦྱོང་ལཱ།
༡. ཚོང་འབྲེལ་དང་འབྲེལ་བའི་ ཡིག་རིགས་ག་ཅི་ར་ཡོདཔ་ཨིན་ན་ མཉམ་འབྲེལ་ཐོག་ལས་ འཚོལ་ཞིབ་འབད།
༢. ཅ་ཆས་ཚུ་ཉོ་བཙོང་འཐབ་ནིའི་དོན་ལུ་ ཡོངས་འབྲེལ་ཐོག་ལུ་ ཚོང་འབྲེལ་ཡིག་འགྲུལ་ བྲི་ནིའི་སྦྱང་བ་འབད།
སློབ་གྲྭའི་རྩ་གཞུང་རྩོམ་སྒྲིག་ལྟེ་བ། ཤོ ག་གྲ ང ས་ ༤༨ པ ། ཤེས་རིག་དང་རིག་རྩལ་གོང་འཕེལ་ལྷན་ཁག།སྐད་ཡིག་དང་རྩོམ་རིག། སློབ་རིམ་བཅུ་གཉིས་པ།
ལྷག་རིག་དང་རྩོམ་རིག།
སློབ་རིམ་༡༢ པ། ལྷག་རིག་དང་རྩོམ་རིག་གི་ལྕོགས་གྲུབ།
སློབ་རིམ་༡༡ པ་ཚུན་ལྷབ་མི་ ལྷག་ནིའི་རིག་རྩལ་ཚུ་ ལག་ལེན་འཐབ་ཚུགས་པའི་ཁར།
༡. ལྷག་ནི་ལུ་ གོམས་འདྲིས་ཚུད་དེ་ རྫོང་ཁའི་དཔེ་དེབ་དང་ ཡིག་རིགས་ ག་ཅི་ར་ཨིན་རུང་ རྗོད་སྒྲ་ གཅད་མཚམས་ ཚིག་
མཚམས་ཚུ་ ཚུལ་དང་མཐུན་ཏོག་ཏོ་སྦེ་ ལྷག་སྟེ་ བརྡ་དོན་ལེན་ཚུགས།
༢. འབྲི་རྩོམ་དང་སྙན་རྩོམ་ རྣམ་ཐར་ སྲུང་ ལ་སོགས་པའི་ རྩོམ་རིག་ མ་འདྲཝ་ཚུ་ལྷག་སྟེ་ བསྐྱར་ཞིབ་འབད་ཞིནམ་ལས་
འབྲི་ཐངས་ཀྱི་ ཁྱད་པར་ཚུ་ ངོས་འཛིན་འབད་དེ་ ཁྱད་ཆོས་ལེགས་ཤོམ་ཚུ་ གདམ་ཁ་རྐྱབ་སྟེ་ ལག་ལེན་འཐབ་ཚུགས།
༣. རྩོད་གླེང་འབྲི་རྩོམ་་དང་ རྒྱས་བཤད་འབྲི་རྩོམ་ཚུ་ལྷབ་ཐོག་ལས་ གནད་དོན་ཚུ་ དགག་སྒྲུབ་འབད་དེ་བྲི་ནི་དང་ རྒྱས་བཤད་
བཅུད་སྡུད་ཐོག་ལས་བྲི་ནི་ དོས་པོའི་གནས་ཚུལ་ རང་བཞིན་དངོས་གནས་སྦེ་བྲི་དགོཔ་ཚུ་ རང་སྟོབས་ཀྱིས་རྩོམ་སྒྲིག་འབད་
ཚུགས།
༤. སྙན་ངག་གི་ཚིག་རྒྱན་གྱི་རིག་པ་ཚུ་ལྷབ་སྟེ་ གནད་དོན་ཚུ་ རིགས་བསྒྲེས་ཏེ་བྲི་ནི་དང་ ཚིག་གི་རྣམ་འགྱུར་ ཕུན་སུམ་
ཚོགས་པའི་སྒོ་ལས་བྲི་ཐོག་ལས་ གཞན་ཡིད་འཕྲོག་ཚུགས།
༥. ལེགས་བཤད་ཚུ་གི་ཐོག་ལས་ ཆོས་དང་འཇིག་རྟེན་གྱི་སྤང་བླང་དང་ ལུང་འདྲེན་གྱི་རིག་རྩལ་ཚུ་ ལྷབ་སྦྱང་འབད་ཐོག་ལས་
གནད་དོན་ཚུ་ ལུང་རིག་རྒྱབ་རྟེན་ཐོག་ལས་བཤད་ནི་དང་ བརྩི་མཐོང་ལྡན་པའི་ སྒོ་གསུམ་གྱི་བྱ་སྤྱོད་ཀྱི་ཐོག་ལས་ མཁས་
པའི་ཉམས་རྩལ་སྟོན་ཚུགས།
༦. མི་ཚེའི་རིག་རྩལ་ཚུ་ ཁག་ཆེཝ་ཨིནམ་ ཧ་གོ་ཞིནམ་ལས་ རྩོམ་རིག་ཚུ་ལྷག་སྟེ་ མི་ཚེའི་ནང་མཁོ་བའི་ཤེས་ཡོན་དང་ བརྡ་
དོན་ རིག་རྩལ་ལེགས་ཤོམ་ཚུ་ གདམ་ཁ་རྐྱབ་ཞིནམ་ལས་ རང་གི་མི་ཚེ་ དོན་ལྡན་བཟོ་ནི་ལུ་བརྩོན་ཚུགས།
༧. ནང་པའི་ལུགས་ཀྱི་ ལྟ་སྒོམ་སྤྱོད་གསུམ་གྱི་ རྣམ་གཞག་ཚུ་གི་སྐོར་ལས་ཧ་གོ་སྟེ་ རང་ བསམ་སྤྱོད་བཟང་པོའི་ཐོག་ལུ་
གནས་ཚུགས་ནི་དང་ གཞན་ལུ་ཡང་ དེ་ཚུ་གི་སྐོར་ལས་ བཤད་པ་ཚུ་རྐྱབ་ཚུགས།
༨. སྐད་སྒྱུར་གྱི་རིག་རྩལ་ལྷབ་སྟེ་ ཆོས་སྐད་དང་དབྱིན་སྐད་ནང་ཡོད་མི་ གནད་དོན་ཚུ་ལྷག་སྟེ་ རྫོང་ཁ་ནང་བརྡ་སྒྱུར་འབད་ཚུགས།
སྩོབ་རིམ་ ༡༢ པའི་ལྷག་རིག་དང་རྩོམ་རིག་གི་ལས་དྩོན།
༡. ལྷག་ཐངས་ཀྱི་ ཐབས་ཤེས་མ་འདྲཝ་ཚུ་ ལག་ལེན་འཐབ་སྟེ་ ཚིག་འབྲུ་གི་གོ་དོན་དང་ བརྗོད་དོན་གྱི་གོ་བ་ལེན་ནི་ཚུ་ མ་
འཛོལ་བར་འབད་ཚུགས་དགོ།
༢. གཞན་གྱིས་བྲིས་ཡོད་པའི་ རྒྱས་བཤད་འབྲི་རྩོམ་དང་ རྩོད་གླེང་འབྲི་རྩོམ་ཚུ་ལྷག་སྟེ་ འབྲི་ཐངས་ཀྱི་རིག་པ་ལེན་ཞིནམ་ལས་གནས་སྟངས་གཞན་ནང་ ལག་ལེན་འཐབ་ཚུགས་དགོ།
༣. རྣམ་ཐར་ལེགས་བཤད་དང་ སྲུང་རིགས་ཚུ་ལྷག་སྟེ་ རང་གིས་ཡང་ གནས་སྟངས་དང་འཁྲིལ་བའི་ སྲུང་རིགས་དང་འཁྲབ་སྲུང་ཚུ་བརྩམ་ཚུགས་དགོ།
༤. སྙན་རྩོམ་གྱི་རིག་རྩལ་ཚུ་ལྷབ་སྟེ་ རང་གི་སེམས་ཀྱི་ཚོར་ཉམས་ཚུ་ ཚིག་བཅད་ལྷུག་སྤེལ་མའི་ཐོག་ལུ་བཀོད་ཐོག་ལས་ གཞན་ཡིད་འཕྲོག་ཚུགས་དགོ།
༥. རང་གི་གཏམ་གྱི་སྒྲུབ་བྱེད་ལུ་ ལེགས་བཤད་དང་ དཔྱེ་གཏམ་ ལུང་རིག་ཚུ་བཀོད་དེ་ གཞན་ཡིད་ཚུགས་པའི་ བཤད་པ་རྐྱབ་ཚུགས་དགོ།
༦. ཚེ་འདི་ཕྱི་གཉིས་ཀྱི་ ཞི་བདེའི་ལམ་སྒྲུབ་ཐབས་ལུ་ ནང་པའི་ཆོས་ཀྱི་བརྩི་མཐོང་དང་ ལྟ་སྒོམ་སྤྱོད་གསུམ་གྱི་ རྣམ་གཞག་ཚུ་གི་སྐོར་ལས་ལྷག་ཐོག་ལས་ རང་གི་མི་ཚེའི་ནང་ ལག་ལེན་དང་ བཤད་པ་ཚུ་ རྐྱབ་ཚུགས་དགོ།
༧. རྩོམ་རིག་ མ་འདྲཝ་ཚུ་ལྷག་སྟེ་ འབྲི་ཐངས་ཀྱི་ཁྱད་པར་ཚུ་ ངོས་འཛིན་འབད་ཐོག་ལས་ ལག་ལེན་འཐབ་ཚུགས་དགོ།
༨. རྩོམ་རིག་ཚུ་ལྷག་སྟེ་ མི་ཚེའི་ནང་ཁག་ཆེ་བའི་ མིང་ཚིག་ཡིག་སྡེབ་དང་ ཤེས་ཡོན་ བརྡ་དོན་ རིག་རྩལ་ཚུ་ ཧ་གོ་སྟེ་ རང་གི་མི་ཚེའི་ནང་ ལག་ལེན་འཐབ་ཚུགས་དགོ།
༩. གློག་རིག་ཡོངས་འབྲེལ་ལས་ཐོན་པའི་ རྫོང་ཁ་དང་ཆོས་སྐད་ལྷབ་སྟོན་མཁོ་ཆས་ཚུ་ ལྷག་སྟེ་ བསྐྱར་ཞིབ་ཀྱི་ཐོག་ལས་ རང་ལུ་ཕན་པའི་ཤེས་ཡོན་དང་ བརྡ་དོན་ཚུ་ལེན་ཚུགས་དགོ།
༡༠. སྐད་སྒྱུར་གྱི་རིག་རྩལ་ལུ་བརྟེན་ཏེ་ ཆོས་སྐད་དང་དབྱིན་སྐད་ནང་ཡོད་མི་ གནད་དོན་ཚུ་ལྷག་སྟེ་ རྫོང་ཁ་ནང་བརྡ་སྒྱུར་འབད་ཚུགས་དགོ།
༡༡. དཔེ་དེབ་ཚུ་ལྷག་སྟེ་ བསྐྱར་ཞིབ་ཐོག་ལས་ ཤེས་ཡོན་དང་བརྡ་དོན་ལེན་ཚུགས་དགོ།འབྲི་རྩོམ།
སྩོབ་རིམ་༡༡ པའི་འབྲི་རྩོམ།
འབྲི་རྩོམ་ ལྷབ་པའི་སྐབས་ འབྲི་རྩོམ་གྱི་ནང་དོན་ཚུ་ ཧ་གོཝ་ཙམ་སྦེ་ མ་བཞག་པར་རང་གི་རྒྱུད་ལུ་ སྐད་ཡིག་གི་ རིག་རྩལ་
བཞི་ ཡར་རྒྱས་གཏང་ཐབས་ལུ་ དམིགས་ཏེ་ གཤམ་འཁོད་ཀྱི་སྦྱོང་ལཱ་ཚུ་འབད་དགོཔ་ཨིན།
བྲི་ནིའི་རིག་རལ་ཡར་རྒྱས་ཀྱི་དནྩོ ་ལུ།
༡. སྤྱིར་བཏང་འབྲི་རྩོམ་གྱི་ ངོ་སྤྲོད་དང་ དབྱེ་བ་ཚུ་གི་ཐོག་ལུ་ དྲི་བ་དྲིས་ལན་བྲི་ནི།
༢. རྩོད་གླེང་འབྲི་རྩོམ་དང་ རྒྱས་བཤད་འབྲི་རྩོམ་ཚུ་ ག་དེ་མང་མང་ ལེགས་བཅོས་འབད་ཡི་ར་བྲི་ནི།
༣. འབྲི་རྩོམ་གྱི་དཔེ་ཚུ་གི་ཐོག་ལུ་ དྲི་བ་དྲིས་ལན་བྲི་ནི།
༤. འབྲི་རྩོམ་ནང་ལས་ཐོན་པའི་ མིང་ཚིག་གི་ ཡིག་སྡེབ་ལྷབ་སྟེ་ ཤེས་ག་མ་ཤེས་བལྟ་ནི་དང་ རྗོད་ཚིག་བྲི་ནི།
༥. འབྲི་རྩོམ་ནང་ལས་ཐོན་པའི་ མིང་ཚིག་ཚུ་གི་ཐོག་ལུ་ རྣམ་གྲངས་དང་འགལ་མིང་ཚུ་བྲི་ནི།ལྷག་ནིའི་རིག་རལ་ ཡར་རྒྱས་ཀྱི་དྩོན་ལུ།
༡. འབྲི་རྩོམ་གྱི་ ངོ་སྤྲོད་དང་ དབྱེ་བ་ དཔེ་ཚུ་ ག་དེ་མང་མང་ ལྷག་ནི།
༢. རང་དང་ ཆ་རོགས་ཚུ་གིས་ བྲིས་ཡོད་པའི་འབྲི་རྩོམ་ཚུ་ དམངས་ཁར་ལྷག་སྟེ་ དབྱེ་དཔྱད་འབད་ནི།ཉན་སབ་ཀྱི་རིག་རལ་ ཡར་རྒྱས་ཀྱི་དྩོན་ལུ།
འབྲི་རྩོམ་གྱི་ངོ་སྤྲོད་དང་ དབྱེ་བ་ དཔེ་ཚུ་གི་ཐོག་ལུ་ སློབ་དཔོན་དང་གཅིག་ཁར་ ངག་ཐོག་ལས་དྲི་བ་དྲིས་ལན་འབད་ནི་དང་ གནད་དོན་
ཚུ་ལུ་ དགག་སྒྲུབ་དང་ གསལ་བཤད་ སྤྱན་འབུལ་ དོགས་སེལ་ བསམ་འཆར་བཤད་ནིའི་ གོ་སྐབས་གང་མང་ལེན་དགོཔ་ཨིན།
དབྱེ་ཞིབ།
འབྲི་ལྷག་ཉན་སླབ་ཚུ་གི་དོན་ལུ་ སྦྱོང་ལཱ་མ་འདྲཝ་ ལེ་ཤ་ཅིག་ འབད་ཡོད་མི་ཚུ་གི་སྐོར་ལས་ སློབ་དཔོན་ཚུ་གི་ཕྱག་ལུ་ དུས་རྒྱུན་
དབྱེ་ཞིབ་ཀྱི་ སྐུགས་ཐོ་ཚུ་འོང་། དེ་དང་འཁྲིལ་ཏེ་ རང་ ཡར་རྒྱས་འགྱོ་དོ་ཡོད་མེད་ འཕྲལ་འཕྲལ་ར་ བལྟ་དགོ། སློབ་གྲྭ་ནང་
འོང་པའི་དུས་ཚོད་འདི་ འཕྲོ་བརླག་མ་བཏང་པར་ ཉིནམ་གཅིག་བ་ཉིནམ་གཅིག་ ཡར་དྲག་འགྱོ་ནིའི་ མནོ་བསམ་བཏང་སྟེ་ ལྷབ་དགོཔ་ཨིན།
འབྲི་རྩོམ་གྱི་དབྱེ་བ།
སྤྱིར་བཏང་འབྲི་རྩོམ་འབྲི་ཐངས་ཀྱི་ ལམ་ལུགས་དང་ འབྲི་རྩོམ་ལྷབ་སྦྱང་འབད་དགོ་པའི་ དགོས་པ་ཚུ་སློབ་རིམ་༡༡ པ་ནང་ལས་ར་
ལྷབ་སྦྱང་འབད་ཚར་ཏེ་ཡོདཔ་ལས་ དེ་ཚུ་ དྲན་གསོ་གི་དོན་ལུ་ བསྐྱར་ཞིབ་འབད་དགོ།
འབྲི་རྩོམ་ལུ་ ནང་གསེས་ཀྱི་དབྱེ་བ་ཕྱེ་བ་ཅིན་ རྩོམ་སྒྲིག་པ་རང་སོའི་ རིག་པའི་ལྕོགས་གྲུབ་དང་བསྟུན་ དབྱེ་བ་མ་འདྲཝ་ ལེ་ཤ་ར་
བཤད་སྲོལ་ཡོད་རུང་ ད་ལྟོ་ནཱ་ལུ་འབྲི་རྩོམ་གྱི་དབྱེ་བ་འདི་༦ སྦེ་བཞག་སྟེ་ཡོད། འབྲི་རྩོམ་གྱི་དབྱེ་བ་དེ་ཚུ་ཡང་།
༡. འགྲེལ་བཤད་འབྲི་རྩོམ།
༢. རྒྱུད་སྐུལ་འབྲི་རྩོམ།
༣. ལོ་རྒྱུས་འབྲི་རྩོམ།
༤. རྩོད་གླེང་འབྲི་རྩོམ།
༥. རྒྱས་བཤད་འབྲི་རྩོམ།
༦. འཆར་སྣང་འབྲི་རྩོམ་།
ཚུ་ཨིན། དེ་ཚུ་གི་ནང་ལས་ སློབ་རིམ་འདི་ནང་ ལྷབ་སྦྱང་འབད་དགོ་པའི་ འབྲི་རྩོམ་གཉིས་ཀྱི་ ཁྱད་རྣམ་ཚུ་ ཁ་གསལ་སྦེ་འོག་ལས་མར་བཀོད་དེ་ཡོདཔ་ཨིན།
༡. རྩོད་གླེང་འབྲི་རྩོམ།
རྩོད་བསྡུར་འབད་བཏུབ་པའི་དོན་ཚན་གཅིག་ལུ་ ཁུངས་ལྡན་གྱི་དགག་སྒྲུབ་གང་རུང་ཐོག་ལས་ གཞན་ཚུ་ཡིད་ཆེས་ཀྱི་གནས་ལུ་ བཀོད་
ཚུགས་པའི་ལུང་རིགས་ཚུ་བཙུགས་ཏེ་ ཕན་གནོད་དང་འོས་འབབ་ཡོད་མེད་སོགས་ཀྱི་ ར་ཁུངས་དང་ བདེན་ཁུངས་གཟང་སྟེ་ བཀོད་
པའི་འབྲི་རྩོམ་ཅིག་ལུ་སླབ་ཨིན། དཔེར་ན། གྲོང་གསེབ་ནང་ཞིང་ལམ་བཏོན་པ་ཅིན་ མི་སེར་ལུ་གནོད་པ་བ་ཡང་ ཕན་པ་འདི་ཤུགས་
ཆེ། ཟེར་ གནོད་པ་ཡོད་ཟེར་བའི་བསམ་འཆར་ཚུ་ལུ་ གནོད་པ་ལས་ཕན་པ་ར་ཤུགས་ཆེ་བའི་རྩོད་བསྡུར་ སྒྲུབ་བྱེད་དང་བདེན་ཁུངས་
གཟང་སྟེ་ འབྲི་དོ་བཟུམ་ཨིན།སྐད་ཡིག་དང་རྩོམ་རིག། སློབ་རིམ་བཅུ་གཉིས་པ།
རྩོད་གླེང་འབྲི་རྩོམ་གྱི་ཁྱད་རྣམ།
སྤྱིར་བཏང་འབྲི་རྩོམ་གྱི་ ཁྱད་ཆོས་ག་ར་ ཚང་པའི་ཐོག་ལུ་ བཤད་དགོ་པའི་ གནད་དོན་འདི་ བཤད་ཐངས་ཐད་ཁར་ ཚིག་གཙོ་བོ་ར་
ü
མི་སྡེའི་ནང་ལུ་ རྩོད་བསྡུར་གྱི་གཞི་ཅིག་སྦེ་ བརྩི་དོ་ཡོད་མི་དོན་ཚན་ཅིག་གི་ཐོག་ལས་ ལྷག་མི་ཚུ་གིས་ ཆ་བཞག་ཚུགས་
ནིའི་དོན་ལུ་ རྩོད་བསྡུར་འདི་ འོས་འབབ་ཡོད་པའི་ཁུངས་དང་སྒྲུབ་བྱེད་ དཔེ་ཚུ་གོ་རིམ་སྦེ་བཙུགས་ཏེ་ བཀོད་ཡོདཔ།
ü
གཞན་གྱིས་ བདེན་འཛིན་རེ་ཐབས་ལུ་ ཚོར་ཤུགས་ཅན་གྱི་ཚིག་ཚུ་ ཚུད་ཡོདཔ།
ü
རྩོད་བསྡུར་འདི་ དགག་སྒྲུབ་གཉིས་ འདྲ་མཉམ་སྦེ་མེན་པར་ ཕྱོགས་གཅིག་ལུ་ གཙོ་བོ་བཟུང་སྟེ་བྲིས་ཡོདཔ།
ü
གཞན་གྱི་བསམ་འཆར་ཚུ་བཀག་སྟེ་ རང་གིའདོད་པ་གཙོ་བོ་བཏོན་ཏེ་ འདི་ལུ་ གནས་དགོཔ་སྦེ་བྲིས་ཡོདཔ་ཅིག་དགོ།
༢. རྒྱས་བཤད་འབྲི་རྩོམ།
རྒྱས་བཤད་འབྲི་རྩོམ་ཟེར་མི་འདི་ དོན་ཚན་གང་རུང་ཅིག་གི་སྐོར་ལས་ རྩོམ་སྒྲིག་པའི་བསམ་འཆར་དང་ སྒྲོ་བཏགས་ཚུ་སྤངས་ཏེ་ དྲང་
བདེན་གྱི་ཐོག་ལས་ ཁུངས་དང་སྒྲུབ་བྱེད་ཚུ་བཀོད་དེ་ གསལ་ཏོག་ཏོ་སྦེ་ བཤད་པ་རྐྱབ་ཡོད་མི་ཅིག་ལུ་སླབ་ཨིན། དཔེར་ན། སྤ་
རོ་ཁྲོམ་གྱི་མཐོང་སྣང་ག་ཨིན་མི་དེ་ གསལ་རིལ་རི་སྦེ་བཤད་པ་རྐྱབཡོདཔ་བཟུམ་དང་། སློབ་གྲྭའི་ལྟ་རྟོག་སྙན་ཞུ་དང་། གནས་སྟངས་
ཅིག་གི་སྐོར་ལས་ གནས་ཚུལ་བྲི་ནི་བཟུམ་ཅིག་ཨིན།
རྒྱས་བཤད་འབྲི་རྩོམ་གྱི་ཁྱད་རྣམ།
སྤྱིར་བཏང་འབྲི་རྩོམ་གྱི་ཁྱད་ཆོས་ག་ར་ ཚང་པའི་ཐོག་ལུ་ བཤད་དགོ་པའི་གནད་དོན་འདི་ བཤད་ཐངས་ཀྱི་ཁྱད་པར་ ཚིག་གཙོ་བོ་ར་
ü
བཤད་པ་ཚུ་ ཆགས་སྡང་དང་བསམ་འཆར་གྱི་ཐོག་ལས་མེན་པར་ རང་བཞིན་ག་ཨིནམ་སྦེ་བཀོད་ཡོདཔ།
ü
བཤད་པ་ཚུ་ བརྡ་དོན་འཕྲོད་ཐབས་ལུ་ ཁ་གསལ་སྦེ་བྲིས་ཡོདཔ།
ü
ལྷག་མི་གིས་ གནད་དོན་གྱི་སྐོར་ལས་ ག་ནི་ཡང་ཧ་མ་གོ་བར་ཡོད་མི་འདི་ ཧ་གོཝ་བཟོ་ཚུགསཔ།
ü
མིང་ཚབ་ གང་ཟག་དང་པ་དང་གཉིས་པ་ཚུ་ ལག་ལེན་མ་འཐབ་པར་ བྲིས་ཏེ་ཡོདཔ།
ü
གཞན་གྱིས་ཆ་བཞག་ཚུགས་པའི་ཁུངས་དང་ སྒྲུབ་བྱེད་ རྒྱུ་མཚན་ཚུ་ གོ་རིམ་ལྡན་ཏོག་ཏོ་སྦེ་བཙུགས་ཏེ་ཡོདཔ།
གཟུགས་ཁམས་བདེ་བའི་ཟོས་བཅུད།
༉ སྤྱིར་འཛམ་གླིང་རྒྱལ་ཁབ་ག་ཏེ་ལུ་ཡང་ ཤ་རིགས་ཚུ་ དར་ཁྱབ་ཆེ་ཏོག་ཏོ་སྦེ་ ལག་ལེན་འཐབ་དོ་ཡོདཔ་ཨིན། དེ་བཟུམ་སྦེ
འབྲུག་རྒྱལ་ཁབ་ནང་ལུ་ནང་ལུ་ཡང་ མི་མང་ཤོས་ཀྱིས་ར་ ཤ་ལུ་སྤྲོ་བ་དང་དང་འདོད་ སྦོམ་ཡོདཔ་མ་ཚད་ ཆོས་དང་སྲིད་ཀྱི་ལས་རིམ་
ཚུ་ནང་ལུ་ ཤ་ཚུ་ཡོངས་གྲགས་སྦེ་ ལག་ལེན་འཐབ་སྲོལ་ དར་ཏེ་ཡོད། གསོ་བ་རིག་པའི་ ལམ་སྟོན་ལག་དེབ་ཚུ་ནང་ལུ་འབད་
རུང་ ཤ་རིགས་ཚུ་ནང་ལུ་ གཟུགས་ལུ་ཕན་པའི་རྫས་སྦྱོར་ཚུ་ཡོདཔ་ལས་ བཟའ་དགོཔ་སྦེ་བཀོད་དེ་འདུག།
དེའི་ཐད་ལུ་ མི་སྡེ་ནང་ མི་ལ་ལུ་གིས་ ཤ་འདི་བཟའ་དགོཔ་དང་ ལ་ལུ་གིས་ སྤང་དགོ་པའི་ རྩོད་བསྡུར་འབྱུང་དོ་ཡོད་མི་འདི་
རྒྱུ་མཚན་ལེ་ཤ་ཅིག་ལུ་ གཞི་བཞག་སྟེ་ དབྱེ་དཔྱད་དེ་ བལྟ་བ་ཅིན་ ཤ་ཟ་སྤྱོད་འབད་ནི་ལུ་ འཇིགས་སྣང་བསྐྱེད་དགོ་པའི་ དུས་
ཚོད་ཁར་ལྷོད་ནུག།
ཟས་བཅུད་མཁས་མཆོག་ཚུ་གིས་ ཚན་རིག་འཕྲུལ་ཆས་ནང་ལས་ ཤ་རིགས་ཚུ་ བརྟག་དཔྱད་འབད་དེ་ལྟཝ་ད་ ཤ་རིགས་ཚུ་ནང་ལུ་
གཟུགས་ཁམས་འཕྲོད་བསྟེན་ལུ་ ཕན་གནོད་གཉིས་ཆ་ར་ཡོདཔ་སྦེ་བཤདཔ་མས། ཤ་རིགས་ཚུ་ནང་ལུ་ གཟུགས་ཁམས་སྒྲིང་སྒྲིང་
སྦེ་བཞག་ནི་ལུ་ ཕན་ཐོགས་པའི་ཟས་བཅུད་ པུརོ་ཀྲེན་དང་ ཝི་ཀྲ་མིན་ལ་སོགས་པ་ཚུ་ འཐོབ་དོ་ཡོདཔ་འབད་ཨིན་མས། དེ་ལས་
བརྟེན་ ཨ་ལུ་ཆུང་ཀུ་ གཟུགས་སྦོམ་པའི་བསྒང་ཡོད་མི་དང་ ཨམ་སྲུ་ཨ་ལུ་སྐྱེ་ནི་ཡོད་མི་ཚུ་ལུ་ ངེས་པར་དགོ་པའི་ཟས་ཅིག་ཨིནམ་
སྦེ་ཡང་བཀོད་དེ་འདུག།
དེ་འབདཝ་ད་ ཤ་རིགས་ཟ་སྤྱོད་ལུ་བརྟེན་ཏེ་ གཟུགས་ཁམས་འཕྲོད་བསྟེན་ལུ་ གནོད་པ་ཡང་ལེ་ཤ་ར་ཡོདཔ་སྦེ་ ངོས་འཛིན་འབད་
ནུག། དེ་ཡང་ འཛམ་གླིང་ནང་གི་ གཟུགས་ཁམས་འཕྲོད་བསྟེན་མཁས་མཆོག་ཚུ་གིས་ བཤད་ཡོད་པའི་དཔེ་ཅིག་བཀོད་པ་ཅིན་
ནོར་ཤ་རློནམ་ཟ་མི་ཚུ་ལུ་ བཅོ་ཐབས་མེད་པའི་ནད་གཞི་ (ཀེན་སར) འཐོབ་ནིའི་ཉེན་ཁ་དང་ ནོར་ཤ་སྐམ་ཚུ་ལུ་ ཕོཝ་གི་ནད་གཞི་
ཨལ་སར་ཟེར་མི་ཚུ་ འཐོབ་ནིའི་ཉེན་ཁ་ཡོད་ཟེར་ཨིན་མས། དེ་བཟུམ་སྦེ་ ལོ་ཐོག་དང་ཤིང་འབྲས་ལས་འབྱུང་བའི་ཧུམ་རིགས་ཚུ་དང་
འཕྱདཔ་ད་ དུད་འགྲོ་སེམས་ཅན་ཚུའི་གཟུགས་ཁར་ཡོད་པའི་ཧུམ་རིགས་འདི་ མིའི་འཕྲོད་བསྟེན་ལུ་གནོད་པ་ཡོདཔ་སྦེ་ བྲིས་ཡོད་
པའི་སྒྲུབ་བྱེད་ཚུ་ལུ་ལྟཝ་ད་ ཚོད་བསྲ་ཟ་མི་ཚུ་ལས་ ཤ་ཟ་མི་ཚུ་གི་གཟུགས་ཁམས་ལུ་ བཅོ་ཐབས་མེད་པའི་ནད་གཞི་ཚུ་ འཐོབ་
ནིའི་ཉེན་ཁ་ཆེཝ་སྦེ་ཨིན་མས།
ཚོད་སྲ་དང་ཤིང་འབྲས་ཚུ་ནང་ལུ་ ཤ་རིགས་ལས་ འཐོབ་པའི་ཟས་བཅུད་ཚུ་ཚང་བའི་ཁར་ བཅོ་ཐབས་མེད་པའི་ནད་གཞི་ (ཀེན་སར་) བཀག་ཚུགས་པའི་ནུས་པ་ཡང་ཡོདཔ་ཨིན། རྒྱལ་ཁབ་ཀྱི་ཚོང་འབྲེལ་གོང་འཕེལ་ཀྱི་དོན་ལུ་ ཤ་ཁང་བཙུགས་ཏེ་ ཕག་ཤ་ ནོར་
ཤ་ བྱ་ཤ་ ཉ་ཤ་ཚུ་ ཚོང་སྒྱུར་འཐབ་ཨིན། ཤ་རིགས་ཚོང་སྒྱུར་འཐབ་སྟེ་ མི་སེར་ཉམས་ཆུང་གི་འོང་འབབ་ ཡར་སེང་འབད་
ནིའི་སྲིད་བྱུས་ཡང་ཡོད། མི་ལ་ལུ་ཅིག་ ཤ་ཉོ་བཙོང་དང་དམར་གསད་ཀྱི་ལཱ་ལུ་བརྟེན་ མི་ཚེ་འཚོ་སྐྱོང་འཐབ་སྟེ་སྡོད་མི་ཡང་ཡོདཔ་
ཨིན། ཨིན་རུང་ དཔེ་གཏམ་ལས། འཛམ་གླིང་ནོར་གྱི་བང་མཛོད། །མི་རིག་པ་ཅན་གྱིས་བཟོནི་ག་བཟོ། །ཟེར་དོ་བཟུམ་ ཚོང་
འབྲེལ་ཡར་རྒྱས་ཀྱི་དོན་ལུ་ ཨིན་ཅི་མེན་ཅི་ ཤ་ཚོང་སྒྱུར་འཐབ་སྟེ་ མི་ཚེ་བསྐྱང་དགོཔ་མིན་འདུག། ཤ་རིགས་ཀྱི་ཚོང་ལས་ ཁེ་
ཕན་ཆེ་བའི་ཚོང་ལཱ་ དཔེར་ན་ ཚོད་སྲ་ ཤིང་འབྲས་ ལག་བཟོ་ གྱོན་ཆས་ ལ་སོགས་པ་ ལེ་ཤ་ར་འདུག། དེ་མ་ཚད་ ཚོང་
རྐྱབ་སྟེ་ཕྱུགཔོ་འགྱོ་དགོ་པ་ཅིན་ དཔེ་གཏམ་ལས། འབད་བརྩོན་རི་བཟུམ་ཅིག་ལས། །བསོད་ནམས་མེ་སྟག་ཙམ་ཅིག་བསགས་པ་
དགའ། །ཟེར་དོ་བཟུམ་ རང་གི་རྒྱུད་ལུ་བསོད་ནམས་བསག་དགོཔ་ཨིན་རུང་ གཞན་སྲོག་འཕྲོག་པའི་སྡིག་ལཱ་ ཤའི་ཚོང་ལུ་བརྟེན་སྡིག་
པ་བསགས་ཏེ་ བྱ་བ་ལམ་འགྲོ་ལེགས་ཤོམ་མི་འགྱོ་ནིའི་ཉེན་ཁ་ཡང་འདུག།
དམ་པའི་ཆོས་དང་འབྲེལ་བའི་ ཆོ་གའི་ལས་རིམ་ཚུ་ འགོ་འདྲེན་འཐབ་པའི་སྐབས་ལུ་ མཆོད་པའི་གྲངས་སུ་ ཤ་ཡང་ཚུད་དེ་ཡོད་རུང་
ཨིན་ཅི་མེན་ཅི་ ཤ་མི་དགོ་པར་ གདམ་ཁ་གཞན་ཡང་གསུངས་ཏེ་ཡོད། ཆོས་ཕྱོགས་ཀྱི་ལས་རིམ་ཚུ་ནང་ལུ་ ཚོགས་ཤ་དང་ རག་ཏ་
ཁྲག་ཚུ་ ཤ་ལག་ལེན་འཐབ་སྲོལ་ཡོདཔ་ཨིན་རུང་ དེ་ཚུའི་ཚབ་ལུ་ མར་དང་དར་ཚིལ་ ཇ་ཐང་ཚུ་ཕུལ་རུང་ བཏུབ་སྦེ་གསུངས་ཡོདཔ་
ཨིན།
དེ་མ་ཚད་ འབྲུག་རྒྱལ་ཁབ་འདི་ རྒྱལ་ཁབ་གཞན་དང་འཕྱདཔ་ད་ ཆོས་སེམས་ཅན་ བྱམས་དང་སྙིང་རྗེ་དང་ལྡན་པ་ གཞན་ལུ་གནོད་
སེམས་སྤངས་པའི་མི་སྡེ་ཅིག་སྦེ་ ཆ་བཞགཔ་ཨིན། ཆོས་ནང་ལས་ཡང་ དམ་པའི་ཆོས་ལ་སྐྱབས་འཚོལ་ན། །འཚེ་ཞིང་གནོད་པའི་
སེམས་དང་བྲལ། །ཟེར་ཡོད་དོ་བཟུམ་ ཤ་འདི་བཟའཝ་འདྲཝ་ཅིག་འབད་བ་ཅིན་ ང་བཅས་ར་ཆ་ཁྱབ་ བྱམས་སྙིང་རྗེ་དང་ལྡན་པའི་ནང་
པའི་མི་སྡེའི་གྲས་ཁར་ ཚུད་ནི་འདི་ཕར་ར་བཞག། ཐ་ན་སྐྱབས་འགྲོ་གི་སྡོམ་པ་ཙམ་ཡང་ རྒྱུད་ལུ་མེདཔ་ཐལ་ནིའི་ཉེན་ཁ་དང་། དེ་
ལས་ ནང་པ་ཆོས་ལྡན་གྱི་རྒྱལ་ཁབ་ཟེར་བའི་མིང་དང་ རྫོང་གཞིས་ ལྷ་ཁང་ དགོན་སྡེ་ མཆོད་རྟེན་ལ་སོགས་པ་ཚུ་ལུ་ བརྩི་བཀུར་
དང་ གུས་ཞབས་ཡོད་པའི་ལམ་སྲོལ་འདི་ཚུ་དང་ཡང་ འགལ་བ་འགྱོཝ་ངེས་བདེན་ཨིན་མས།
གོང་ལུ་བཀོད་དོ་བཟུམ་ ཤ་མ་ཟ་བར་ ཚོད་སྲ་དང་ཤིང་འབྲས་ བཅུད་ཅན་ཚུ་བཟའ་བ་ཅིན་ ནད་ཉུང་ ཚེ་རིང་ དགེ་བའི་བསོད་ནམས་
འཕེལ་ནི་ལ་སོགས་པ་ ཕན་ཐོགས་ཆེ་བའི་སྐོར་ ཆོས་དང་འཇིག་རྟེན་གཉིས་ཆ་ར་ནང་ལས་ ཚད་མེདཔ་ཅིག་གསུངས་ཏེ་འདུག། དེ་
འབདཝ་ལས་ མི་ཚེ་འདི་ ཚེ་རིང་ནད་མེད་སྦེ་གནས་ཐབས་དང་ གཞན་ལུ་གནོད་འཚེ་མར་ཕབ་ལུ་ ཤ་རིགས་ཉོ་སྒྲུབ་དང་ཟ་སྤྱོད་འབད་
ནི་འདི་ བཀོ་བཞག་དགོ་པའི་དུས་ཁར་ལྷོད་ར་ལྷོད་དེ་ཡོདཔ་ཨིན།
སྦྱོསྦྱོངང་་ལཱལཱ།།
༡. འབྲི་རྩོམ་འདི་ནང་ གནད་དོན་ག་ཅི་ར་ དགག་སྒྲུབ་འབདཝ་མས་གོ?
༢. ཁྱོད་ཀྱིས་འབྲི་རྩོམ་འདིའི་ དགག་སྒྲུབ་དོན་ཚན་གཉིས་ལས་ ག་ལུ་
རྒྱབ་སྐྱོར་ག་དེ་སྦེ་ར་ཡོད་གོ?
༣. ཤ་ནང་ལས་ ཐོབ་པའི་ ཟས་བཅུད་ཀྱི་ཁྱད་ཆོད་པའི་ ཚོད་སྲ་དང་ཟས་
གཞན་ ག་ཅི་ར་ཡོད་གོ?
༤. ཁྱོད་ཀྱིས་ཡང་ རྩོད་གླེང་འབྲི་རྩོམ་ཅིག་བྲིས།
རྩྭརྩྭ་་ཆུཆུ་་ནནངང་་སྡོསྡོྩོདྩོད་་མིམི་་གིགི་་སྦུསྦུལལ།།
༉ ས་སྟེང་འཛམ་གླིང་འདི་ནང་ལུ་ འགྲོ་བ་མི་གིས་མ་དོ་བར་ དུད་འགྲོ་དང་སྲོག་ཆགས་ཀྱི་རིགས་མ་འདྲཝ་ལེ་ཤ་ར་ཡོད། དུད་འགྲོ་ལུ་
ཡང་ ས་ཁར་སྡོད་མི་ ཤིང་ཁར་སྡོད་མི་ ས་འོག་ལུ་སྡོད་མི་ ཆུ་ནང་ལུ་སྡོད་མིའི་ དབྱེ་བ་ཚུ་ཡོད་ས་ལས་ སྦུལ་འདི་ས་ཁར་དང་
ཆུ་ནང་ལུ་མང་སུ་མཐོང་སྲོལ་ཡོད་པའི་སེམས་ཅན་ཅིག་ཨིན། སྦུལ་ལུ་ བཟོ་རྣམ་དང་ འབད་བཞག་ཚུ་ལུ་གཞི་བཞག་སྟེ་ ནང་གསེས་
ཀྱི་དབྱེ་བ་ལེ་ཤ་ཡོད་ས་ལས་ དམིགས་བསལ་ཆུ་སྦུལ་ལུ་ཡང་ བཟོ་རྣམ་དང་འབད་གཞག་ཚུ་ གཞན་དང་མ་འདྲཝ་འབད་ཡོདཔ་ཨིན།
བི་བི་སིའི་ ཚན་རིག་དང་ རང་བཞིན་ མཐའ་འཁོར་གནས་སྟངས་ཀྱི་ གནད་ཁུངས་དང་ གསལ་བཤད་ནང་ བཀོད་དོ་བཟུམ་འབད་
བ་ཅིན་ རྩྭ་སྦུལ་/ཆུ་སྦུལ་དེ་ སྲོག་ཆགས་གཞན་དང་ཕྱདཔ་ད་ རང་སོའི་དགྲ་ལས་ སྲུང་སྐྱོབ་ཀྱི་དོན་ལུ་ ཤི་བརྫུ་བཏབ་སྟེ་ སྡོད་མི་
སྲོག་ཆགས་ཅིག་ཨིནམ་སྦེ་བྲིས་ནུག། རྩྭ་སྦུལ་འདི་ལུ་རིགས་མ་འདྲཝ་དགུ་དེ་ཅིག་ཡོད་མི་ལས་ སྦོམ་ཤོས་ར་ ཧེལ་བི་ཊི་ཀ་ཟེར་
མི་འདི་ཨིནམ་དང་ དེ་ཚུ་ཡང་ མང་ཤོས་ར་བིརི་ཊེན་ལུ་ མཐོང་སྲོལ་ཡོདཔ་ཨིན། རྩྭ་སྦུལ་གྱི་གཟུགས་ཀྱི་རིང་ཚད་ སེན་ཀྲ་མི་ཀྲར་
༧༠ ལས་༡༢༠ འི་བར་ན་འབད་མི་ ཡོདཔ་མ་ཚད་ མོ་ཚུ་ ཕོ་དང་ཕྱདཔ་ད་ ལེ་ཤ་གིས་སྦོམ་དོ་ཡོདཔ་ལས་ རིང་ཚད་ སེན་ཀྲ་
མི་ཀྲར་༢༠༠ ཚུན་ཡོདཔ་ཨིན་པས། རྩྭ་སྦུལ་ཚུ་ གཟུགས་ཀྱི་བཀྱག་ རྒྱ་སྨུག་སྦེ་ཡོད་མི་གུ་ ཐིག་ཁྲ་གནགཔོ་དང་སེརཔོ་ དེ་
ལས་ ལི་ཝང་གིས་ བརྒྱན་ཏེ་འོངམ་ཨིན། རྩྭ་སྦུལ་གྱི་གཟུགས་ཀྱི་བཀྱག་ཚུ་ རང་སོའི་རིགས་དང་འཁྲིལ་ཏེ་ རྣམ་པ་སྣ་ཚོགས་
སྦེ་ཡོད། ཁོང་གི་ གདོང་ཁའི་མིག་ཏོ་ སེརཔོ་སྦེ་ ཡོད་མི་གུ་ལས་ ཁའི་ཡ་མཆུ་ཚུན་ཚོད་ལུ་ ཐིག་གནགཔོ་སྦེ་ཡོད། ཕོཝ་
དཀརཔོ་དང་ ཡང་ཅིན་ སེརཔོ་འབད་ཡོད་མི་གུ་ སྔོ་ནག་དང་ཐིག་
ཁྲ་དཀརཔོ་གིས་ བརྒྱན་ཏེ་ཡོད། ལྕེ་འདི་སྔོ་གནག་སྦེ་ཡོདཔ་ཨིན།
རྩྭ་སྦུལ་ཚུ་ ཡུ་རོབ་ཀྱི་ས་གནས་མང་ཤོས་ཅིག་ནང་ ཁྱབ་སྟེ་ཡོད་
ཡོདཔ་ད་ ཡུ་རོབ་ཀྱི་བྱང་ཕྱོགས་དང་ བྱང་ཨ་ཕི་རི་ཀ་ དེ་ལས་
ཨེ་ཤི་ཡའི་དབུས་ཕྱོགས་ལུ་དཀོན་དྲགས་སྦེ་ཡོདཔ་མས། རྩྭ་སྦུལ་
ཚུ་ སི་ཀོཊི་ལེནཌི་དང་ ཨ་འི་ལེནཌི་ལུ་ མ་པ་ལས་ར་མེད། དེ་
འབདཝ་ད་ ཨིང་ལེནཌི་དང་ ཝེལསི་གི་ས་གནས་ཚུ་ནང་ དར་ཁྱབ་ཆེ་ཏོག་ཏོ་སྦེ་ ཡོདཔ་ཨིན་རུང་ འདས་པའི་ལོ་ངོ་དག་པ་ཅིག་ནང་
རབས་ཆད་སུ་ཅིག་ལུ་ ལྷོད་དེ་ཡོདཔ་སྦེ་བཤདཔ་ཨིན་མས།
རྩྭ་སྦུལ་ཚུ་ མང་ཤོས་ར་ རློན་གཤེར་ཡོད་མི་ས་ཁོངས་ཚུ་ནང་ སྡོད་དོ་ཡོདཔ་མ་ཚད་ ཆུ་འགྲམ་དང་ཆུ་རྫིང་ དེ་ལས་སྔོ་ལྡུམ་དང་ ཞིང་
ས་ དེ་ལས་ རྩྭ་ཐང་ཚུ་ནང་སྡོདཔ་ཨིན། རྩྭ་སྦུལ་ཚུ་ མང་ཤོས་ར་ ཉིན་མར་ དྲོད་བཏགས་ནིའི་དོན་ལུ་ ཉིམ་བསྲོ་སྟེ་སྡོདཔ་
ཨིན། དབྱིན་ཟླ་༡༠ པ་ལས་དབྱིན་ཟླ་༣ ཚུན་ རི་བོང་གིས་ བརྐོ་བཞག་མི་ ས་དོང་རྙིངམ་དང་ རྩིག་དོང་ དེ་ལས་ རྩྭ་རག་རོག་
དང་ ཤིང་གི་ར་ཏོའི་འོག་ལུ་ གནམ་དགུན་གནས་བཅའ་སྟེ་སྡོདཔ་ཨིན། རྩྭ་སྦུལ་ཚུ་ བཞེས་སྒོ་སྦལཔ་དང་ཉ་རིགས་ དེ་ལས་བྱི་
ཙི་ཚུ་དང་ བྱི་ཅུང་ཚུ་ལུ་བརྟེན་ཏེ་ འཚོ་བ་སྐྱོང་དོ་ཡོདཔ་མ་ཚད་ མང་ཤོས་ཅིག་ཆུ་ནང་གི་སྲོག་ཆགས་ཚུ་ བཟུང་སྟེ་ཧྲིལ་བུམ་ལྐོད་མར་
གཏངམ་ཨིན་པས། རྩྭ་སྦུལ་ཚུ་ རྩལ་རྐྱབ་ནི་ལུ་ མཁས་དྲགས་ཡོདཔ་ལས་ ཁོང་ལུ་ཆུ་སྦུལ་ཟེར་ཡང་ སླབ་སྲོལ་ཡོད། ཆུ་སྦུལ་
གྱི་མགུ་ཏོག་ ཆུ་གི་ཕྱི་ཁར་བཏོན་ཏེ་ རྩལ་རྐྱབ་དོ་ཡོདཔ་ད་ ཁོང་ལུ་དཀྲོགས་མི་འཐོན་པ་ཅིན་ དེ་འཕྲོ་ལས་ ཆུའི་གཏིང་ལུ་འཛུལ་
ཏེ་ དུས་ཡུན་ཆུ་ཚོད་གཅིག་དེ་ཅིག་ ཆུ་རྩྭའི་ནང་གཡིབ་སྟེ་སྡོདཔ་ཨིན། ཁོང་ལུ་ ཉེན་འཚུབས་ཤུགས་སྦེ་འཐོན་པའི་སྐབས་ལུ་ ཁོང་
ལུ་ གནོདཔ་བཀལ་བར་འོང་མི་དགྲ་ཚུ་ བདའ་གཏང་ནིའི་དོན་ལུ་ གཟུགས་ཀྱིས་ ཙིགཔ་ཟ་བའི་རྣམ་འགྱུར་དང་སྦྲགས་ བཙིར་སྐད་
རྐྱབ་དོ་ཡོདཔ་ཨིན། གལ་སྲིད་ ཁོང་དང་ ཁ་ཐུག་རྐྱབ་པ་ཅིན་ ཁ་ལས་དུག་ཆུ་གཏོརཝ་མ་ཚད་ དུག་ཆུ་གིས་ཡང་བདའ་མ་ཚུགས་
པ་ཅིན་ ས་ཁར་ཉལ་ཏེ་ཤི་བརྫུ་བཏབ་སྟེ་ དུས་ཡུན་སྐར་མ་༡༥ དང་ ཡང་ཅིན་ གནོདཔ་བཀལ་མིའི་དགྲ་དེའི་ སེམས་ཐག་མ་ཆོད་
ཚུན་ཚོད་ སྡོད་ཚུགསཔ་ཨིན།
རྩྭ་སྦུལ་ཚུ་ དབྱིན་ཟླ་༤ པ་དང་༥ པའི་ནང་ ཕོ་མོའི་ ལུས་སྦྱོར་ འབད་དོ་ཡོདཔ་ལས་ ཆགས་པའི་བདེ་བ་ མ་མྱོང་ཚུན་ཚོད་
སྦུལ་ཕོ་གིས་ སྦུལ་མོའི་རྟིང་བདའ་དོ་ཡོདཔ་ཨིན་མས། སྦུལ་མོ་གིས་ རང་སོའི་གཟུགས་ཚད་དང་འཁྲིལ་ཏེ་ སྤྱི་ཟླ་༧ པ་དང་༨
པའི་ནང་ སྒོང་རྡོག་༨ ལས་༤༠ གི་བར་ན་ བུདཝ་ཨིན།
སྦུལ་མོ་ཚུ་གིས་ སྒོང་རྡོག་བུད་ནི་གི་དོན་ལུ་ ས་ཁོངས་ཚ་
དྲོད་དང་ ལྡན་ཏོག་ཏོ་ཡོད་མི་ དཔེར་ན། རྩྭ་རག་རོག་དང་
ཤིང་དུམ་འོག་ལུ་ ཡང་ཅིན་ སྦུལ་གཞན་སྒོང་རྡོག་བུད་སའི་
ས་ཁོངས་ནང་ སྒོང་རྡོག་བུདཝ་ཨིན་མས། ཚར་རེ་ནང་ སྒོང་
རྡོག་ སྟོང་ཕྲག་ལས་བཅད་དེ་ བུད་དོ་ཡོདཔ་ད་ སྒོང་རྡོག་དང་
གཅིག་ཁར་ ཞག་དག་པ་ཅིག་ སྡོད་དོ་ཡོདཔ་ཨིན་མས། སྒོང་རྡོག་ནང་ཡོད་མི་ སྦུལ་གྱི་ཕྱུ་གུ་ཚུ་ལུ་ སོ་ཡོདཔ་ལས་ སྒོང་རྡོག་
ནང་ལས་ ཕྱི་ཁར་འཐོན་ནི་གི་དོན་ལུ་ དབྱིན་ཟླ་༨ པ་དང་༩ པའི་ནང་ སྒོང་རྡོག་གུར་སོ་བཏབ་སྤེད་དེ་ ཕྱི་ཁར་འཐོནམ་ཨིན་པས།
མདོར་བསྡུ་བ་ཅིན་ རྩྭ་སྦུལ་ཚུ་ བཟོ་རྣམ་གཞན་དང་མ་འདྲཝ། རབས་ཆད་ནིའི་ཉེན་ཁ་ཡོདཔ། ཁ་ལས་གཏོར་མི་ དུག་ཆུ་གིས་ སྲོག་
ཆགས་ཆུང་ཀུའི་རིགས་ལུ་ གནོད་ཉེན་ཡོད་རུང་ འགྲོ་བ་མི་རིགས་ལུ་ གནོད་རྐྱེན་ག་ནི་ཡང་མེདཔ་ལས་ རྒྱལ་སྤྱི་རི་དྭགས་སྲུང་སྐྱོབ་
བཅའ་ཁྲིམས་༡༩༨༡ པའི་ནང་ གསད་ནི་དང་ བཟུང་སྟེ་རྨ་བཏོན་ནི། དེ་ལས་ བཙོང་ནི་ཚུ་ མ་ཆོགཔ་སྦེ་ བཀག་དམ་འབད་ཡོདཔ་
དང་། ཨའི་ཡུ་ཨེསི་ཨེན་ སྤྱི་ལོ་༢༠༠༠ གི་ནང་ལུ་ཡང་ ཉེན་ཁ་མེད་པའི་སྲོག་ཆགས་ཀྱི་གྲངས་སུ་ ཐོ་བཀོད་འབད་དེ་འདུག་གོ།
སྦྱོང་ལཱ།
༡. སྦུལ་གྱི་སྐོར་ལས་ ནང་གསེས་གནད་དོན་ག་ཅིའི་ཐོག་ལས་ར་ རྒྱས་བཤད་རྐྱབ་ནུག་གོ?
༢. རྒྱས་བཤད་འབྲི་རྩོམ་དང་ ལོ་རྒྱུས་འབྲི་རྩོམ་གཉིས་ཀྱི་བར་ན་ཁྱད་པར་ ག་ཅི་ར་འདུག?
༣. ང་བཅས་རའི་ ལམ་སྲོལ་ནང་ལས་འབད་བ་ཅིན་ སྦུལ་འདི་ ག་ཅི་བཟུམ་ཅིག་སྦེ་ཆ་བཞག་སྲོལ་ཡོད་ག? བསམ་འཆར་བྲིས།
༤. ཚོད་བསྲ་དང་ ཤིང་འབྲས་ཚུ་ལས་ གང་རུང་གཅིག་ གདམ་ཁ་རྐྱབ་སྟེ་ དེའི་ཐོག་ལུ་རྒྱས་བཤད་འབྲི་རྩོམ་ཅིག་བྲིས།
རང་དགའ་བའི་གཡུས།
༉ ཤིང་དང་ སྨན་རིགས་ལེ་ཤ་སྐྱེས་ཏེ་ ཡོད་པའི་འབྲུག་རྒྱལ་ཁབ་འདི་ནང་ལུ་ ས་ཆ་དགའ་ཏོག་ཏོ་དང་སྐྱིད་ཏོང་ཏོ་ལེ་ཤ་ར་ཡོད།
སྨན་གྱི་ལྗོངས་འདིའི་ས་ཆ་ཚུ་ རྫོང་ཁག་༢༠ ནང་ལུ་ དཔྱ་བགོ་རྐྱབ་སྟེ་ ཡོད་ས་ལས་ སྤ་རོ་འདི་ཡང་ ས་ཆ་ཉམས་དགའ་ཏོག་ཏོ་
ཡོད་པའི་ རྫོང་ཁག་ཅིག་སྦེ་ བརྩིཝ་ཨིན། སྤ་རོའི་ཡུལ་ལྗོངས་འདི་ལུ་ གཡུས་སྒོ་གཞན་དང་མ་འདྲ་བའི་ བཟོ་རྣམ་དང་ཁྱད་ཆོས་
གངས་རི་ ལྷ་ཁང་དགོན་སྡེ་ སྤང་ བྱག་ ཆུ་རྒྱུན་ཁྱད་པར་ཅན་ཚུ་གིས་ ག་ནི་བ་མཛེསཔ་སྦེ་བརྒྱན་ཏེ་ཆགས་ཡོདཔ་མ་ཚད། རྒྱལ་
པོ་ཆེན་པོ་བཞི་གིས་ ཕྱོགས་བཞི་ལུ་བཞུགས་ཏེ་ དངོས་ཅན་དང་དངོས་མེད་ཀྱི་འཇིགས་པ་ལས་ སྲུང་སྐྱོབ་འབདཝ་ཨིན་ཟེར་བཤད་
སྲོལ་ཡོད་དོ་བཟུམ་ ཕྱོགས་བཞི་ལུ་གངས་རི་ཆེན་པོ་བཞི་ཡོད། དེ་ཚུ་ཡང་ ཤར་ཕྱོགས་ཁ་ཐུག་ལུ་ གདོང་དཀར་བཙན་གྱི་གནས་ཁང་
གདོང་དཀར་ལ་དང་ སྤུས་མོ་ལ་གཉིས་ ག་ནི་བ་མཐོཝ་སྦེ་ཆགས་ཏེ་ཡོད། ལྷོ་ཕྱོགས་ལས་ ཧོ་ཤར་ལ་གིས་བསྐོར་ཏེ་ཡོད། ནུབ་
ཕྱོགས་ ཧཱ་དང་སྤ་རོའི་མཚམས་ལུ་ ཕྱི་མི་ལྟ་བཤལཔ་ཚུ་ ལྟ་བཤལ་ལུ་འཁྱིད་དེ་ འོང་འབབ་བཟོ་ས་ ཅེ་ལི་ལ་ (བྱི་ལི) འདི་
ཉམས་དགའ་ཏོག་ཏོ་སྦེ་ཆགས་ཏེ་ཡོད། བྱང་གི་ཕྱོགས་ལུ་ ཁྱགས་རོམ་དང་ གྲང་རེག་ཆེ་བའི་གངས་ཆེན་ ཡོངས་གྲགས་ཅན་ ཕྱི་
མི་ལྟ་བཤལ་འགྱོ་ས་གཙོ་བོ་ ཇོ་མོ་ལྷ་རི་གིས་ བསྐོར་ཏེ་ཡོདཔ་ཡིན།
སྤ་རོ་གཡུས་ཀྱི་ བཀོད་པ་འདི་ རྫོང་ཁག་གཞན་ལས་ ཉམས་དགའཝ་སྦེ་ཆགས་ཏེ་ཡོད། དེ་ཡང་ ཕྱི་གངས་རི་ཚུ་གིས་ བསྐོར་
བའི་སྦུག་ལུ་ སྤང་དང་ནགས་ཀྱིས་ བརྒྱན་པའི་ལུང་གཤོང་ནང་ སོ་ནམ་ཞིང་པ་ཚུ་གི་ཁྱིམ་དང་། སྤ་རོའི་གྲོང་ཁྱེར་འདི་ ལྷ་ལམ་
ཡངས་པའི་སྦུག་ལུ་ གྲངས་ཀྱིས་མ་ཆོད་པའི་ ཟླཝ་དང་ སྐརམ་ཚུ་ཤར་ཏེ་ཡོདཔ་བཟུམ་ ཁྲ་ཅེམ་ཅེམ་སྦེ་གང་སྟེ་ ཕྱི་མི་ཚུ་ཡང་
ཡིད་ཀྱི་དབང་པོ་འཕྲོག་པའི་ གཡུས་དང་ཁྲོམ་ཚུ་ ཐང་མར་བརྡལ་ཏེ་ཡོད། གྲོང་ཁྱེར་དང་གྲོང་གཡུས་ཀྱི་ ལམ་གཡས་གཡོན་ཚུ་ནང་
ལུས་ལུ་བདེ་སྟོབས་དང་ ཟས་བཅུད་བྱིན་མི་
འབྲུ་སྣ་དགུ་དང་ འབྲས་བུ་ཅན་གྱི་ རྩི་ཤིང་
སྣ་ཚོགས། དེ་ལས་ མིག་ཏོག་ཁར་མཛེས་
ཏོག་ཏོ་དང་ དགའ་བའི་བདེ་བ་བྱིན་ཚུགས་པའི་
མེ་ཏོག་ དཀར་སེར་དམར་ལྗང་ ཤར་ཏེ་ཡོད་
པའི་སྐྱེད་ཚལ་ འདྲ་མིན་སྣ་ཚོགས་ཀྱིས་བརྒྱན་
ཏེ་ཡོད། རྫོང་ཁག་དེ་ནང་ལུ་ རྒྱལ་ཁབ་ཡར་
རྒྱས་གོང་འཕེལ་དང་ འབྲེལ་བའི་ཕྱག་ལཱ་གནང་ས་དང་ ཚོང་འབྲེལ་གྱི་ལྟེ་བ་ཚུ་ཡང་ ཆགས་ཏེ་ཡོད། སྤ་རོ་ཝང་ལྕང་རྒེད་འོག་ ལྕང་
བརྡུང་མགར་ གཡུས་ཚན་དང་ བཀྲ་ཤིས་རྣམ་རྒྱལ་ ཟ་ཁང་གི་བར་ན་ འབྲུག་མཁའ་འགྲུལ་ལས་སྡེ་ སྤ་རོ་གནམ་གྲུ་ཐང་འདི་
བཀོད་པ་ག་ནི་བ་ མཛེས་ཏོག་ཏོ་སྦེ་ཆགས་ཏེ་ཡོད།
གནམ་གྲུ་ཐང་གི་མགུ་ལུ་ སློབ་དཔོན་གྱི་སྦྱོང་བརྡར་འབད་ས་ སྤ་རོ་ ཤེས་རིག་མཐོ་རིམ་སློབ་གྲྭ་དང་ མཇུག་ལུ་སྤ་རོ་བང་སྡེའི་
གཡུས་ཚན་འདི་ཡོད། དེ་ལས་ འཛམ་གླིང་ནང་ལུ་ མིང་གཏམ་ཆེ་བའི་ཟ་ཁང་ ཨ་མཱན་ཀོ་ར་ ཟེར་མི་འདི་ སྤ་རོ་འབྲུག་
རྒྱལ་གཡུས་ཚན་ནང་ལུ་ཡོདཔ་མ་ཚད་ ཨུ་མ་ཟེར་མི་ཟ་ཁང་ཡོངས་གྲགས་ཅན་འདི་ཡང་ སྤ་རོ་ཤེས་རིག་མཐོ་རིམ་སློབ་གྲྭའི་ལྟག་ལུ་
ཉམས་དགའ་ཏོག་ཏོ་དང་ སྐྱིད་ཏོང་ཏོ་སྦེ་ཆགས་ཏེ་ཡོདཔ་ཨིན།
ལྷ་ཁང་དང་དགོན་སྡེ་རྩ་ཆེ་ཏོག་ཏོ་དང་ བྱིན་རླབས་ཅན་སྦེ་བརྩི་སྲོལ་ཡོད་མི་ཡང་ ལེ་ཤ་ཡོདཔ་ཨིན། སྦུག་ལུ་ འདུས་པ་རྒྱ་མཚོའི་
བཞུགས་གནས་ ཆོས་སྲིད་གཉིས་ཀྱི་ཕྱག་ལཱ་མཛད་ས་ ལུགས་གཉིས་ཁྲིམས་ཀྱི་འཁོར་ལོ་བསྒྱུར་ས་ རིན་ཆེན་སྤུངས་པའི་རྫོང་དང་།
ཐང་སྟོང་རྒྱལ་པོའི་གདན་ས་ ཟླམ་བརྩེགས་ལྷ་ཁང་ སྤྲུལ་པའི་ཆོས་ཀྱི་རྒྱལ་པོ་སྲོང་བཙན་སྒམ་པོ་གིས་ དུས་གཅིག་ལུ་ གཙུག་
ལག་ཁང་བརྒྱ་དང་རྩ་བརྒྱད་ རྫུ་འཕྲུལ་གྱིས་བཞེངས་ཡི་ཟེར་ བཤད་སྲོལ་ཡོདཔ་ཨིན། དེའི་གྲས་ལས་ ངོ་མཚར་ཆེ་བའི་ སྐྱིད་ཆུ་
ལྷ་ཁང་། སྤ་རོ་དཔོན་སློབ་ ཚེ་རིང་དཔལ་འབྱོར་གྱིས་བཞེངས་པའི་ འགྲན་ཟླ་བྲལ་བའི་ ཨྱོོན་དཔལ་རི་ཕོ་བྲང་ཚུ་ ཐང་གི་སྦུག་
ན་ནོར་བུ་སྤུངས་ཏེ་ བཞག་བཞགཔ་བཟུམ་སྦེ་ མཇལ་ནི་ཡོད། བྱང་ཕྱོགས་ཁ་ཐུག་ལུ་ གུ་རུ་རིན་པོ་ཆེའི་སྦས་གནས་བྱིན་རླབས་
ཅན་ སྟག་ཚང་དཔལ་ཕུག་དང་ ཨོ་རྒྱན་རྩེ་མོ། མཁའ་འགྲོ་འབུམ་གྱི་ཞིང་ཁམས་ འབུམ་བྲག། དེ་ལས་ རྡོ་རྗེ་ཕག་མོའི་ ཞིང་
ཁམས་ ཆུ་མོ་ཕུག། ཞབས་དྲུང་ཕྱོགས་ལས་སྤྲུལ་སྐུའི་གདན་ས་ གསང་ཆེན་ཆོས་འཁོར་དང་ ཀུན་དགའ་ཆོས་གླིང་ཚུ་ ཁྲ་ལམ་
ལམ་སྦེ་ ཆགས་ཏེ་ཡོད།
ཤར་ཕྱོགས་ལུ་ ངག་དབང་ཆོས་རྒྱལ་གྱི་གདན་ས་ མཇལ་ལ་ (འབྲས་ལ་) བསམ་གཏན་ཆོས་འཁོར། གུ་རུའི་ཞིང་ཁམས་བྲག་
དཀརཔོ། གྲུབ་ཆེན་ཐང་སྟོང་རྒྱལ་པོའི་གདན་ས་ རྟ་མཆོག་སྒང་དང་། འཕུར་རྡོ་དགོན་པ་ ཀུན་མཁྱེན་ཀློང་ཆེན་ དྲི་མེད་འོད་ཟེར་གྱི་གདན་
ས་ བསམ་གཏན་གླིང་ཚུ་ འགྲོ་བ་སེམས་ཅན་ལུ་ ཕྱག་དང་མཆོད་པ་ ཕུལ་སའི་རྟེན་སྦེ་ བྱིན་གྱིས་བརླབས་ཏེ་ཡོད། དེ་མ་
ཚད་ སྤ་རོ་ལུང་པའི་སྤ་ཆུ་འདི་ཡང་ ཕན་ཐོགས་ཅན་ཅིག་ཨིན། དེ་ཡང་ ག་ནི་བ་ བཀོད་པ་ལེགས་པའི་གངས་རི་ཚུ་ལས་ འཆི་མེད་
ལྷ་ཡི་བདུད་རྩི་དང་འདྲ་བའི་ ཡན་ལག་བརྒྱད་དང་ལྡན་པའི་ འབབ་ཆུ་གྱངས་ཁ་མ་ཆོདཔ་ཅིག་ ཕྱོགས་བཞི་ལས་མར་རིམ་པ་བཞིན་དུ་
གཅིག་ཁར་བསྡོམས་ཏེ་ སྤ་རོའི་ལུང་ཕྱོགས་ཀྱི་སྦུག་ལས་མར་ ཡོད་པའི་གཙང་ཆུ་འདི་གིས་ བླམ་དཀོན་མཆོག་ གསུམ་ལུ་མཆོད་པ་
ཕུལ། སོ་ནམ་ཞིང་པའི་ལོ་ཐོག་དང་ རྩི་ཤིང་འཐོན་སྐྱེད་གོང་འཕེལ་གཏང་ནི་ལུ་ཕན་ཐོགས། གཙང་ཆུ་དེ་ རིམ་པ་བཞིན་དུ་ བབས་ཏེ་
ཆུ་ཁ་ལུ་ལྷོདཔ་ད་གློག་མེའི་འཕྲུལ་ཨམ་གྱི་ རྒྱུ་ངོ་མ་ལུ་གྱུར་ཏེ་ འབྲུག་གི་དཔལ་འབྱོར་ གོང་འཕེལ་གཏང་ནི་ལུ་ ཕན་ཐོགས་ཏེ་
ཡོད། ཆུ་མཇུག་འདི་རིམ་པ་བཞིན་དུ་ ཁྱིམ་ཚང་རྒྱལ་ཁབ་ རྒྱ་གར་ལུ་འགྱོཝ་ཨིན།
བཅུད་བསྡུ་བ་ཅིན་ འབྲུག་སྤ་རོ་གི་གཡུས་འདི་ ཕྱིའི་བཀོད་པ་དང་བཟོ་རྣམ་ ཡུལ་ལྗོངས་དང་གྲོང་ཁྱེར་གཞན་ལས་མཛེས་ཤིང་ དགའ་
སྐྱིད་དང་ལྡན་པ། ནང་ན་ རྒྱལ་ཁབ་ཡར་རྒྱས་ཀྱི་རྩ་བ་དང་ ཚོང་འབྲེལ་གྱི་ལས་སྣ་གཙོ་བོ་ ཤེས་རིག་ མཁའ་འགྲུལ་ མགྲོན་སྐྱོང་
ཟ་ཁང་དང་ ལག་བཟོ་ཚོང་ཁང་ཚུ་གིས་གང་བ། ཚེ་འདི་དང་ཕྱི་མར་ཕན་པའི་ དམ་པའི་ཆོས་དང་འབྲེལ་བའི་ལྷ་ཁང་དགོན་གནས་ རྩ་ཅན་
ཚུ་གིས་ གང་སྟེ་ཡོད་པའི་གུ་ ཚེ་རིང་མཆེད་ལྔ་གིས་ བྱིན་གྱིས་བརླབས་པའི་ རྫོང་ཁག་ཅིག་སྦེ་ བརྩིཝ་ཨིན།
སྦྱོང་ལཱ༑
༡- འབྲི་རྩོམ་འདི་ནང་ ག་ཅིའི་སྐོར་ལས་ར་ རྒྱས་བཤད་རྐྱབ་ནུག་གོ?
༢- རྒྱལ་སྲས་ལག་ལེན་ནང་ལས་ ཕ་ཡུལ་སྤང་དགོ་ཟེར་མི་འདི་དང་ འཇིག་རྟེན་པའི་དཔེ་གཏམ་ལས་ ཐ་ག་ཅི་རྡུགས་རུང་ རང་
གཡུས་མ་སྤང་ཟེར་མི་ གནད་དོན་གཉིས་ཀྱི་ཐོག་ལུ་ སྡེ་ཚན་ནང་གྲོས་བསྡུར་འབད།
༣- རང་གི་གཡུས་དང་ ཕྱི་རྒྱལ་ཁབ་ཀྱི་དགའ་སྐྱིད་གཉིས་ཀྱི་ཁྱད་པར་ ག་ཅི་ར་ འོང་ནི་བཟུམ་འདུག་གོ?
ནད་རིགས་བཀག་ཐབས་འདི་ རང་གི་ལག་པར་ཨིན།
༉ འབྱུང་བཞིའི་ལུས་ལུ་ ན་ཚ་འཁོར་བའི་སྐབས་ སྨན་བཅོས་འབད་མི་ གསོ་བའི་ཚན་རིག་བརྟག་དཔྱད་ མཁས་པ་ཚུ་གིས་ སྨན་
རྫས་ཀྱི་རིགས་ བཟོ་ཡོད་མི་ཚུ་ ང་བཅས་ར་ག་ར་གིས་ ལག་ལེན་འཐབ་ཨིན། ཨིན་རུང་ མཁས་མཆོག་ཚུ་གིས་ རྣམ་གཞག་
གསརཔ་ཅིག་བཀོད་མི་དང་འཁྲིལཝ་ད་ དེ་བཟུམ་མའི་ སྨན་རྫས་ཀྱི་རིགས་ཚུ་གིས་ གཟུགས་ལུ་གནོད་པའི་ཁར་ ཟུར་འགྲམ་ཡང་
འོང་ཟེར་བཀོདཔ་ཨིན་མས། ཞི་གནས་ཀྱིས་ སྨན་གྱི་རིགས་གོང་སྦོམ་སྤྲོད་དེ་ སྨན་བཅོས་འབད་དགོ་མི་ཚུ་ལུ་ གནས་ཚུལ་བཟང་
པོ་ཅིག་ཨིན་རུང་ སྨན་གྱི་བཟོ་གྲྭ་དང་ཚན་རིག་ལུ་ ཡིད་ཆེས་སྐྱེད་མི་ཚུ་ལུ་ ཉམས་རྒུད་ཕོག་ནི་ཨིན་མས།
དེ་ཡང་ མཁས་མཆོག་ཚུ་གིས་ རྣམ་གཞག་གསརཔ་ཅིག་བཀོད་མི་ལྟར་དུ་འབད་བ་ཅིན་ དུས་རྒྱུན་ རང་གི་གཟུགས་ཁམས་ ལེགས་
ཤོམ་སྦེ་བཞག་ནི་འདི་ གཙོ་བོ་རང་གི་ལག་པར་ཡོདཔ་ད་ དུས་རྒྱུན་ ཞི་གནས་བསྒོམ་ནི་ལུ་ བརྩོན་ཚུགས་པ་ཅིན་ འཕྲོད་བསྟེན་
དང་ལྡནམ་སྦེ་ སྡོད་ཚུགས་ཨིན་མས། ཞི་གནས་བསྒོམ་ནི་འདི་ མི་ལ་ལུ་གིས་འབད་བ་ཅིན་ ད་རེས་དངོས་སྟོབས་ཅན་གྱི་ དུས་ཚོད་
ཁག་ཆེ་བའི་ནམ་དུས་ལུ་ དུས་ཚོད་རྫོགས་པའི་ གཞི་ཅིག་སྦེ་ བརྩིཝ་ཨིན་མས། དེ་གིས་སྦེ་ གཟུགས་ཁམས་སྨན་བཅོས་འབད་ནི་
ནང་ དེང་སང་ ཚན་རིག་གི་སྨན་རྫས་ཚུ་ དང་པ་དྲགཔ་འཇམ་པའི་གུ་ གཉིས་པ་དུས་ཚོད་ལུ་ཁེ་ཕན་ཡོད་ཟེར་བཤདཔ་མས། དེ་ཡང་
གློ་བུར་གྱི་ན་ཚ་དྲག་ནི་དང་ ན་ཟུག་མར་ཕབ་རྐྱབ་ཚུགས་པའི་ སྨན་རྫས་དང་གློག་པར་ བརྟག་དཔྱད་འཕྲུལ་ཆས་ ནུས་ཤུགས་ཆེ་བའི་
སྨན་རྫས་ཀྱི་རིགས་ རྐེདཔ་གི་སྨན་ མགུ་སྨན་ གཉིད་ལོག་ནིའི་སྨན་དེ་ཚུ་གིས་ ཉིན་བསྟར་བཞིན་སྨན་བཅོས་འབད་དེ་ ཕན་
ཐོགས་འབྱུང་དོ་ཡོདཔ་ཨིན།
ཨིན་རུང་ དེ་ལས་བརྟེན་པའི་ ཟུར་འགྲམ་ཡང་ ལེ་ཤ་ཡོདཔ་ཨིན་མས། དེ་ཡང་ ཨ་ཙི་ཅིག་ནཝ་ཅིག་ དེ་ལས་འཕྲོ་ལས་དྲག་
ཐབས་ལུ་སྨན་རྫས་དེ་ཚུ་ལུ་ ལོངས་སྤྱོད་ནིའི་ ལང་ཤོར་ཐལ་སོཔ་ལས་ དཔལ་འབྱོར་གྱི་ཁེ་ཕན་དང་ ཡུན་རིངམོ་སྦེ་ ནད་མེད་པར་
གནས་ཚུགས་པའི་ ཞི་གནས་སྒོམ་པའི་ཐབས་ལམ་འདི་ལུ་ སྤྲོ་བ་ཞན་ཏེ་འགྱོཝ་ཨིན་མས། ཞི་གནས་བསྒོམ་ནི་འདི་ གཟུགས་
སྟོབས་གོང་འཕེལ་དང་ སེམས་ཁམས་སྒྲིང་སྒྲིང་བཞག་ནི་ལུ་ ཕན་པ་སྦོམ་ཡོདཔ་མ་ཚད་ ཟད་འགྲོ་གཏང་མ་དགོ་པར དཔལ་འབྱོར་
གྱི་ཁེ་ཕན་ལུ་ཡང་ ཁྱད་པར་སྦོམ་བཟོ་ཚུགསཔ་ཨིན།
སྤྱི་ལོ་༡༩༠༠ ནང་ལས་ར་ ཕྱི་རྒྱལ་ ཨ་མི་རི་ཀ་དང་ ནུབ་ཕྱོགས་ཡོ་རོབ་ དེ་ལས་ ཇཱ་པཱན་གྱི་རྒྱལ་ཁབ་ཚུ་ནང་ཡང་ ཞི་གནས་
ཀྱིས་ ཕན་ཐོགས་ཡོད་པའི་ལོ་རྒྱུས་འདི་ བདེནཔ་སྦེ་སྒྲུབ་བྱེད་བྱུང་སྟེ་ དར་ཁྱབ་སོང་ནུག། སྨན་དཔྱད་ཚད་འཛིན་དང་འཁྲིལཔ་ད་
གཟུགས་ཁམས་འདི་ རྫས་སྦྱོར་ལས་བརྟེན་པའི་ ཕུང་པོ་ཅིག་ཨིན་རུང་ ཞི་གནས་བསྒོམ་པ་ཅིན་ གཟུགས་སྟོབས་ཀྱི་ནུས་ཤུགས་
བཏོན་ནི་ལུ་ཡང་ ཁྱད་པར་བཟོཝ་ཨིན། ཞི་གནས་བསྒོམ་ནིའི་ཐབས་ལམ་འདི་ དང་
པ་འཇམ་པའི་གུར་ ཕན་ཐོགས་ཆེ། གཉིས་པ་ཚན་རིག་པ་ཚུ་གིས་ཡང་ བདེན་དཔྱད་
ཀྱི་ཁུངས་ བཀོད་དེ་ཡོདཔ་མ་ཚད། གསུམ་པ་ ལུས་སྟོབས་ཡང་བསྐྱར་གསོ་འབད་
དེ་ ཤུལ་ལས་ གཟུགས་དང་སེམས་ཁམས་ལུ་ གནོན་ཉེན་གྱི་ ཟུར་འགྲམ་ག་ནི་
ཡང་ མེདཔ་སྦེ་བཤདཔ་ཨིན་མས།
ཨིན་རུང་ ནད་གཞི་གདུག་དྲགས་ཀྱི་རིགས་ ཨེཆ་ཨའི་ཝི་དང་ ཀཱེེན་སཱར་ འཐུག་
རྐྱེན་ལས་བརྟེན་པའི་སྨན་བཅོས་ཚུ་ སྨན་རྫས་ལུ་མ་བརྟེན་པར་ དྲག་ཐབས་མེདཔ་
ཨིན། དེ་བཟུམ་མིའི་ནདཔ་ཚུ་ སྨན་རིགས་བརྟེན་ཏེ་ ཚེ་གཅིག་སྨན་ཁང་ ཡུན་རིངམོ་སྦེ་ཡང་ སྡོད་ཚུགསཔ་ཨིན། ཞི་གནས་
བསྒོམས་ཏེ་ དེ་ལུ་ ཐབས་ལམ་ག་ཅི་ཡོད་ག་ཟེར་བ་ཅིན་ དྲན་ཤེས་ཀྱི་ཐོག་ལས་ ནད་རིགས་སྔོན་འགོག་འབད་ཚུགསཔ་ཨིན། དེ་
ཡང་ སོ་སོ་ཐར་པའི་མདོ་ལས། རང་གི་སེམས་ནི་ཡྩོངས་སུ་འདུལ།། དེ་ནི་སངས་རྒྱས་བསྟོན་པ་ཡིན།། གསུངས་དོ་བཟུམ་
གཙོ་བོ་རང་གི་སེམས་ཀྱི་ གནས་སྐབས་འདི་བདག་འཛིན་འཐབ་ཤེས་དགོ། དེ་གི་དོན་ལུ་ཞི་གནས་བསྒོམ་ནི་འདི་ མེད་ཐབས་མེདཔ་
ཅིག་ཨིན། ཞི་གནས་ལས་བརྟེན་ ལཱ་ལུ་ གཙོ་བོ་བཟུང་སྟེ་འབད་བ་ཅིན་ ལཱ་ག་ཅི་འབད་རུང་ ལེགས་ཤོམ་སྦེ་འགྱོ་སྟེ་ གྲུབ་
འབྲས་འཐོན་མ་ཚུགས་པའི་དཔེ་མེད་པའི་ཁར་ ནད་རིགས་མ་ཐོབ་པར་བཞག་ནི་ལུ་ཡང་ དཀའ་ངལ་མེད། ནད་གཞི་གདུག་དྲགས་
ཚུ་ཐོབ་པའི་ཤུལ་ལུ་ སྨན་རྫས་ཀྱིས་ དུམ་གྲ་ཅིག་ཡུན་རིངམོ་སྦེ་ སྡོད་ཚུགས་དོ་བཟུམ་ཅིག་འབད་རུང་ ཡུདཔ་ཅིག་ལས་ སྐྱ་བུད་
འགྱོ་ནི་དང་ གཟུགས་སྟོབས་ཉམས་ཏེ་འགྱོ་ནི། ནད་གཞི་གཞན་འཐོབ་ནིའི་ ཟུར་འགྲམ་ཕོག་སྟེ་ སྡུག་བསྔལ་འཐེབ་མྱོང་ནི་ཨིན་
མས། སྨན་རྫས་ལས་བརྟེན་པའི་ སྨན་བཅོས་འདི་གིས་ ནད་གཞི་མ་ཐོབ་མི་ཚུ་ལུ་ སྔོན་འགོག་འབད་ཚུགས་པའི་ཕན་པ་ཡོདཔ་མ་
ཚད་ ཐོབ་མི་ཚུ་ལུ་ཡང་ ན་ཟུག་མར་ཕབ་འབད་ཚུགསཔ་ཨིན། དེ་ལས་ གློ་བུར་གྱི་ནད་ ཚ་རིམས་དང་ བཅག་དཀྲུམ་ གཤག་
བཅོས་ལ་སོགས་པའི་ སྨན་བཅོས་འབད་ནི་ལུ་ སྨན་རྫས་ལས་བརྟེན་པའི་ སྨན་བཅོས་ར་དྲགཔ་ཨིན།
ཨིན་རུང་ སྨན་རིགས་ཚུ་གིས་ ན་ཟུག་དང་སྡུག་བསྔལ་མར་ཕབ་ལུ་ དུམ་གྲ་རེ་ཕན་རུང་ དེ་གིས་ དཔལ་འབྱོར་ལུ་ཐོ་ཕོག་ནི་དང་
གཟུགས་ལུ་ཟུར་འགྲམ་ཕོག་སྟེ་ ནད་གཞི་གཞན་བཀག་ནི་ལུ་ གདོང་ལེན་ཅན་ཅིག་ཨིན། ཞི་གནས་ཀྱིས་ རང་གི་སེམས་ཀྱི་ཚོར་
ཤུགས་ ཡུན་བརྟན་སྦེ་བཞག་ནི་ལུ་ཚད་སྙོམས་ཏེ་ དུས་རྒྱུན་དུ་ཚ་གྱང་དང་སྡུག་བསྔལ་སངས། དེ་ལས་བརྟེན་ ཡུན་རིངམོ་སྦེ་
གནས་པའི་ནད་གཞི་ དཔེར་ན་ མགུ་ནད་དང་ སེམས་ཁམས་ཀྱི་ནད་ཚུ་ རང་བཞིན་གྱིས་སངས་ཏེ་ ཙིགཔ་ཟ་ནི་དང་ དགའ་སྐྱོའི་ཚོར་
ཤུགས་ག་ཅི་འབྱུང་རུང་ བཟོད་ཚུགས་པའི་ ཞི་བདེ་གི་སེམས་ལུ་གྱུར་ཏེ་ གཏན་རྐྱང་
ཚེ་རིང་ ནད་མེད་པར་སྡོད་ཚུགས།
ཞི་གནས་བསྒོམ་པ་ཅིན་ རང་གི་སེམས་ཁམས་ཀྱི་ གནས་སྟངས་འདི་ ཕྱི་མཐོང་པའི་
ཡུལ་ལུ་ འཛེམ་ཚུགས་ཏེ་ སེམས་ལུ་དགའ་སྐྱོ་ ཆགས་ཞེན་གྱི་ ཚོར་ཤུགས་སྤངས་
ཏེ་ སེམས་ཞི་བདེའི་ངང་ལུ་ གནས་ཚུགས། དེ་འབདཝ་ལས་ ཞི་གནས་བསྒོམ་ནི་
འདི་ དུས་ཚོད་མ་ཕྱིསཔ་ཅིག་ལས་ འགོ་བཙུགས་པ་ཅིན་ལེགས་ཤོམ་ཨིན། མི་ལ་ལུ་
གིས་ བཤད་མི་ནང་ ད་རེས་འཛམ་གླིང་འཕྲུལ་རིག་དང་ རྫས་སྦྱོར་ལྡན་པའི་དུས་ནང་
ཐ་ན་གློག་བརྙན་བལྟ་ནི་གི་ དུས་ཚོད་ཙམ་རང་མེདཔ་ལས་ ཞི་གནས་བསྒོམ་ནིའི་དུས་ཚོད་མེད་པའི་ ཚ་གྱང་ལང་སྟེ་ ཚ་གྱང་དེ་གིས་
ན་ཚ་འཁོར་བའི་གཞི་ཅིག་འོང་ ཟེར་བཀོདཔ་ཨིན་མས།
ཨིན་རུང་ དེ་ལུ་གནས་ཚུལ་ལེགས་ཤོམ་ཅིག་ ག་ཅི་ཡོད་ཟེར་བ་ཅིན་ དུས་ཚོད་ཀྱི་ཐད་ ཉིན་བསྟར་ དུས་ཡུན་སྐར་མ་༡༥ ཙམ་
གྱིས་བཏུབ་པའི་གུར་ གྱོན་ཆས་འབད་རུང་ རང་ལུ་ག་ཡོད་མི་འདི་གིས་ བཏུབ་ཨིན་མས། ཞི་གནས་འདི་ ན་ཚ་བཀག་པའི་ཐབས་
ལམ་ དྲག་ཤོས་ཅིག་ཨིན་མི་ཡང་ ན་ཚ་ལས་བརྟེན་པའི་སྨན་ སྨན་ལས་བརྟེན་པའི་ཟུར་འགྲམ་གྱི་ ནད་གཞི་གཞན་འཐོབ་ནི་
ལས་ བཀག་ཚུགསཔ་ལས་ སྨན་བཅོས་འབདཝ་ལས་འདི་ སྨན་བཟའ་མ་དགོ་པར་ ཞི་གནས་བསྒོམས་ཞིནམ་ལས་ ཞི་བདེ་ལུ་
གནས་ཚུགས་པའི་ ཐབས་ལམ་བཟང་པོ་ལུ་ བརྩོན་དགོཔ་འདི་ ཁག་ཆེཝ་ཨིན་ནོ།།
སྦྱོང་ལཱ།
༡- ཁྱོད་ཀྱིས་འབད་བ་ཅིན་ ན་ཚ་བཅོས་ཐབས་ཀྱི་ དོན་ལུ་ སྨན་རྫས་ཀྱི་རིགས་ལུ་ བརྟེན་མི་འདི་དང་ ཞི་གནས་བསྒོམ་ནི་
གཉིས་ལས་ ག་དྲག་ནི་མས? ཁུངས་བཀལ།
༢- འབྲི་རྩོམ་འདི་ནང་ ག་ཅི་བཀགཔ་ཨིན་ན་དང་ ག་ཅི་བསྒྲུབ་ཨིན་ན་ ཁ་གསལ་སྦེ་བྲིས།
༣- མི་སྡེའི་ནང་ རྩོད་བསྡུར་ཡོད་པའི་ དོན་ཚན་ཅིག་གི་ཐོག་ལུ་ རྩོད་གླེང་འབྲི་རྩོམ་ཅིག་བྲིས།
༤- རང་ལུ་ན་ཚ་ཚུ་འཁོརཝ་ད་ སྨན་རྫས་ཀྱི་རིགས་ལག་ལེན་འཐབ་མི་འདི་དང་ ཞི་གནས་བསྒོམ་མི་གཉིས་ལས་ ག་དྲག་ནི་
ཨིན་མས? བསམ་འཆར་བཀོད།
༥- མི་སྡེའི་ནང་ རྩོད་བསྡུར་ཡོད་པའི་ དོན་ཚན་ཅིག་གི་ཐོག་ལུ་ རྩོད་གླེང་འབྲི་རྩོམ་ཅིག་བྲིས།
སྙསྙ
ནན་་ངང
གག།།
སྩོབ་ཕྲུག་ཚུ་གིས་ ལྷབ་སྦྱོང་འབད་དགོཔ།
སྙན༌ངག་ལྷབ་པའི་སྐབས་ ནང་དོན་ཚུ་ ཧ་གོཝ་ཙམ་སྦེ་ མ་བཞག་པར་རང་གི་རྒྱུད་ལུ་ སྐད་ཡིག་གི་ རིག་རྩལ་བཞི་དང་འབྲེལ་བ འི་
སྙན་ཚིག་རྩོམ་ཐངས་ཚུ་ ཡར་རྒྱས་གཏང་ཐབས་ལུ་ དམིགས་ཏེ་ གཤམ་འཁོད་ཀྱི་སྦྱོང་ལཱ་ཚུ་འབད་དགོཔ་ཨིན།
བྲི་ནིའི་རིག་རལ་ཡར་རྒྱས་ཀྱི་དྩོན་ལུ།
༡. སྤྱིར་བཏང་སྙན་རྩོམ་གྱི་ ངོ་སྤྲོད་དང་ དབྱེ་བ་ཚུ་གི་ཐོག་ལུ་ དྲིས་ལན་བྲི་ནི།
༢. སྙན་ངག་གི་རྒྱན་དང་འཁྲིལ་ཏེ་ རྩོམ་རྐྱབ་ནིའི་སྦྱང་བ་འབད་ནི།
༣. སྙན༌ངག་གི་ རྒྱན་དང་མཚན་ཉིད་ གོ་དོན་ དཔེ་ཚུ་གི་ཐོག་ལུ་ དྲི་བ་དྲིས་ལན་བྲི་ནི།
༤. སྙན༌ངག་ནང་ལས་ཐོན་པའི་ མིང་ཚིག་ཡིག་སྡེབ་ཚུ་གི་ཐོག་ལུ་ མགྱོགས་ཕབ་དང་ རྗོད་ཚིག་བྲི་ནི།
༥. སྙན༌ངག་ནང་ལས་ཐོན་པའི་ མིང་ཚིག་ཚུ་གི་ཐོག་ལུ་ རྣམ་གྲངས་དང་འགལ་མིང་ཚུ་ འབྲི་ནི།
ལྷག་ནིའི་རིག་རལ་ ཡར་རྒྱས་ཀྱི་དྩོན་ལུ།
༡. སྙན་ངག་གི་ རྩ་ཚིག་དང་ འགྲེལ་བཤད་ དཔེར་བརྗོད་ཀྱི་དཔེ་ཚུ་ ག་དེ་མང་མང་ ལྷག་ནི།
༢. རང་དང་ ཆ་རོགས་ཚུ་གིས་བྲིས་ཡོད་པའི་སྙན༌རྩོམ་ཚུ་ དམངས་ཁར་ལྷག་ནི།
ཉན་སབ་ཀྱི་རིག་རལ་ ཡར་རྒྱས་ཀྱི་དནྩོ ་ལུ།
སྙན་ངག་གི་ རྩ་ཚིག་དང་ འགྲེལ་བཤད་ དཔེར་བརྗོད་ཀྱི་དཔེ་ཚུ་གི་ཐོག་ལུ་ སློབ་དཔོན་དང་གཅིག་ཁར་ ངག་ཐོག་ལས་དྲིས་ལན་
འབད་ནི་དང་ གནད་དོན་ཚུ་ལུ་ དགག་སྒྲུབ་དང་ གསལ་བཤད་ སྤྱན་འབུལ་ དོགས་སེལ་ བསམ་འཆར་བཤད་ནིའི་ གོ་སྐབས་
གང་མང་ལེན་དགོཔ་ཨིན།
དབྱེ་ཞིབ།
ཁྱེད་ཀྱིས་ འབྲི་ལྷག་ཉན་སླབ་ཚུ་གི་དོན་ལུ་ སྦྱོང་ལཱ་མ་འདྲཝ་ ལེ་ཤ་ཅིག་ འབད་ཡོད་མི་ཚུ་གི་སྐོར་ལས་ སློབ་དཔོན་ཚུ་གི་ཕྱག་
ལུ་ དུས་རྒྱུན་དབྱེ་ཞིབ་ཀྱི་ སྐུགས་ཐོ་ཚུ་འོང་། དེ་དང་འཁྲིལ་ཏེ་ རང་ ཡར་རྒྱས་འགྱོ་དོ་ཡོད་མེད་ འཕྲལ་འཕྲལ་ར་ བལྟ་དགོ།
སློབ་གྲྭ་ནང་འོང་པའི་དུས་ཚོད་འདི་ འཕྲོ་བརླག་མ་བཏང་པར་ ཉིནམ་གཅིག་བ་ཉིནམ་གཅིག་ ཡར་དྲག་འགྱོ་ནིའི་ མནོ་བསམ་བཏང་
སྟེ་ དཔེ་ཆ་ ལྷབ་དགོཔ་ཨིན།
སློབ་གྲྭའི་རྩ་གཞུང་རྩོམ་སྒྲིག་ལྟེ་བ། ཤོ ག་གྲ ང ས་ ༦༨ པ ། ཤེས་རིག་དང་རིག་རྩལ་གོང་འཕེལ་ལྷན་ཁག།སྐད་ཡིག་དང་རྩོམ་རིག། སློབ་རིམ་བཅུ་གཉིས་པ།
ཉམས་ལྡན་གྱིི་རྒྱན།
གོགོ་་དོདོནན།། དགའ་བ་དང་ སྐྱོ་བ་ལ་སོགས་པའི་ རྣམ་འགྱུར་ རྩོམ་གྱི་ཐོག་ལས་བཤད་མི་འདི་ལུ་ ཉམས་ལྡན་གྱི་རྒྱན་ ཟེར་སླབ་ཨིན།
ཉམས་ལྡན་གྱི་དབྱེ་བ།
ཉམས། སྒེག་པ། དཔའ་བ། བཞད་གད། རྨད་བྱུང་། དྲག་ཤུལ། འཇིགས་རུང་། སྙིང་རྗེ། མི་སྡུག་པ།
འགྱུར་བ། དགའ་བ། སྤྲོ་བ། དགོད་བྲོ། ཡ་མཚན། ཁྲོ་བ། འཇིགས་སྣང་། མྱ་ངན། སྐྱགས་བྲོ།
ཉམས་ལྡན་འདི་ལུ་ གོང་ལུ་བཀོད་མི་ལྟར་དུ་ ཉམས་བརྒྱད་དང་ འགྱུར་བ་བརྒྱད་ཟེར་ཡོད། འདི་ཡང་ དགའ་བའི་འགྱུར་བ་འཕེལ་
བ་ སྒེག་པའི་ཉམས། སྤྲོ་བ་འཕེལ་བ་ དཔའ་བོའི་ཉམས། ཟེར་རེ་རེ་བཞིན་དུ་ སྦྱར་ནི་ཨིན། འདི་གི་སྐབས་ལུ་ འགྱུར་བ་ཟེར་
མི་འདི་ ཉམས་ཀྱི་རྒྱུ་སྦེ་ བཤད་མི་གཅིག་དང་། འབྲས་བུ་སྦེ་ བཤད་མི་ ཁག་གཉིས་ཡོད། རྒྱུ་སྦེ་བཤད་པའི་སྐབས་ལུ་འབད་
བ་ཅིན་ འགྱུར་བ་ཟེར་མི་འདི་ རང་གི་སེམས་ཀྱི་ཚོར་སྣང་དང་། ཉམས་ཟེར་མི་འདི་ དེ་ལས་བྱུང་བའི་རྣམ་འགྱུར་ལུ་ གོ་ནི་ཨིན་མས།
དཔེ་འབད་བ་ཅིན་ ནང་གི་སེམས་ལུ་ དགའ་བའི་འགྱུར་བ་ འཕེལ་བའི་སྐབས་ལུ་ ཕྱིའི་ལུས་ངག་ལུ་ སྒེག་པའི་ཉམས་ ཐོནམ་
ཨིན་ཟེར་ཨིན་མས། འདི་གི་སྐབས་ལུ་ ཉམས་དང་འགྱུར་བ་གཉིས་ཆ་ར་ རང་ལུ་ འབྱུང་དགོཔ་ཨིན་མས།
འགྱུར་བ་འདི་ འབྲས་བུ་སྦེ་ བཤད་པའི་སྐབས་ལུ་འབད་བ་ཅིན། ཉམས་ཟེར་མི་ འདི་རང་གི་ལུས་ངག་གི་ རྣམ་འགྱུར་དང་། འགྱུར་
བ་འདི་ མི་གཞན་ལུ་འབྱུང་བའི་ ཚོར་སྣང་འདི་ལུ་གོ་ནི་ཨིན་མས། དཔེར་ན། བུམོ་འདི་གིས་ སྒེག་པའི་ཉམས་སྟོན་པའི་སྐབས་ལུ་
ཕར་ལོགསམ་འདི་ལུ་ དགའ་བའི་འགྱུར་བ་ འབྱུང་དོ་བཟུམ་ཅིག་ཨིན། ཟེར་བཤདཔ་ཨིན་མས། བཤད་ཐངས་འདི་གཉིས་ལས་
ཤུལ་མམ་འདི་ འོས་འབབ་ཆེ་ཏོག་ཏོ་ཡོདཔ་ཨིན།
མིའི་ཕོ་མོ་དང་ དྲག་ཞན་གྱི་དབྱེ་བ་མེད་པར་ ག་ར་ལུ་ ཉམས་བརྒྱད་འབྱུང་ནི་ཡོདཔ་ཨིན་རུང་ འོས་འབབ་ཆེ་ཧིང་གི་སྒོ་ལས་ སོ་
སོ་ཡོད། བཞད་གད་དང་རྨད་བྱུང་གཉིས་ སྤྱིར་བཏང་ཨིནམ་དང་། སྒེག་ཉམས་བུམོ་དང་ དཔའ་བ་འདི་ཕོའི་ཉམས། དྲག་ཤུལ་
དང་འཇིགས་རུང་གཉིས་ གཉའ་རྒོད་དང་ དམག་དཔོན་ཚུ་གི་ཉམས། སྙིང་རྗེ་དང་མི་སྡུག་པ་གཉིས་ མི་མཉམ་ཆུང་ལུ་ འོས་འབབ་ཆེ་
ཏོག་ཏོ་ཡོདཔ་ཨིན།
༼༡༽ དགའ་བའི་འགྱུར་བ་འཕེལ་བ་སྒེག་པའི་ཉམས།
གོ་དོན། གཞན་ལུ་དགའ་བ་བྱིན་ཚུགས་པའི་ ན་གཞོན་བུ་མོའི་ཆགས་པའི་རྣམ་འགྱུར་ ལུས་ཀྱིས་སྟོན་ནི་དང་ ངག་གིས་བཤད་ནི་ཚུ་
ལུ་ སྒེག་པའི་ཉམས་ཟེར་སླབ་ཨིན།
སྲོབ་འཇམ་གོས་ཀྱི་ནང་ནས་ནུ་མ་འབུར། །དུང་གི་བརླ་ཤ་ཕྱེད་ཙམ་ངོམས་བཞིན་དུ།།
དགའ་འཛུམ་ཟུར་མིག་བཅས་ཏེ་འགྲོ་བའི་ཚེ། །བདག་ཀྱང་རང་དབང་མེད་པར་ཁྱོད་རྗེས་འབྲངས།།
མཆན་འགྲེལ།
སྒེག་པ། ཆགས་པའི་རྣམ་འགྱུར།
སྲབ་འཇམ་གོས། གོ་ལ་སྲབ་འཕྲོས་འཕྲོས།
དུང་གི་བརླ་ཤ། བརླད་དོ་དཀརཔོ།
ཕྱེད་ཙམ་ངོམས། ཕྱེད་ཀ་སྟོན་ནི།
རྗེས་འབྲངས། ཤུལ་ཤུལ་བདའ་ནི།
ཚིག་འགྲེལ། ཁོད་སྟོད་ལུ་ གོ་ལ་སྲབ་འཕྲོས་འཕྲོས་ཅིག་གྱོན་ཞིནམ་ལས་ ཨོམ་གྱི་བཟོ་དབྱིབས་ཕྱི་ཁར་སྦོ་རིལ་རིལ་སྦེ་ཐོན།
བརླད་དོ་དཀརཔོ་འདི་ཡང་ ཕྱེད་ཀ་དེ་ཅིག་གཞན་གྱིས་མཐོངམ་སྦེ་སྟོན་ཞིནམ་ལས་ དགའ་འཛུམ་ཤིག་ཤི། ཟུར་མིག་ཤིག་ཤི་སྦེ་འགྱོ་
བའི་བསྒང་ལས་ ཟུར་ལས་བལྟ་མི་ང་ཡང་ རང་དབང་རྩ་ལས་མེད་པར་ ཁྱོད་ཀྱི་ཤུལ་ཤུལ་བདའ་སྟེ་འགྱོཝ་མས། ཟེར་ཨིན་མས།
ཟླ་བའི་ཞལ་རས་འདི་གུ། །སྐུ་གཟུགས་རྩ་རི་སྨྱུག་མ།།
ཁྱུག་ཁྱུག་ལྡེམ་སྦེ་གཡུག་ཚེ། །ཁོ་ཡང་ཁ་རྒྱང་ལུས་ནུག།
ཡང་ན།
སྐུ་གཟུགས་མཛེས་པ་རྨ་བྱ་བཟུམ་ཅིག་ལུ། །མིག་ཏོ་གཉིས་ཀྱིས་ཁ་ཡང་སླབ་ས་ས།།
དགའ་བའི་འཛུམ་གྱིས་ཡང་ཡང་བལྟ་བའི་ཚེ། །ཁྲི་ལུ་བཞུགས་པའི་བླམ་ཡང་ཁ་ཆུ་ཤོར།།
༼༢༽ སྤྲོྩོ་བ་འཕེལ་བ་དཔའ་བའི་ཉམས།
གོ་དོན། གཞན་ལུ་སྤྲོ་བ་འབྱུང་ཚུགས་པའི་ དཔལ་འབྱོར་ལོངས་སྤྱོད། ཤེས་རིག་ཡོན་ཏན། མཐུ་དང་ནུས་པ་ལ་སོགས་པ་ དཔའ་
ཉམས་སྐྱེ་བར་འོས་པའི་རྣམ་འགྱུར་ ལུས་ཀྱིས་སྟོན་ནི་དང་ ངག་གིས་བཤད་ནི་ཚུ་ལུ་ དཔའ་བའི་ཉམས་ཟེར་སླབ་ཨིན།
མཚྩོར་བཅས་ས་ལས་མ་རྒྱལ་ཞིང་། །རྣམ་མང་མཆོད་སྦྱིན་མ་བྱས་ལ།།
སྩོང་ལ་ནྩོར་རྣམས་མ་བྱིན་པར། །ས་སྐྱོང་དུ་བདག་ཅི་ལ་འགྱུར།།
མཆན་འགྲེལ།
མཆོད་སྦྱིན། སྦྱིན་སྲག་གི་སྒོ་ལས་མཆོད་པ་ཕུལ་ནི།
རྒྱབ་སྦྱོང་། རྒྱལ་པོའི་གོ་ས་འཐོབ་ཐངས་འདི་ རྒྱལ་བརྒྱུད་ཨིན་པའི་ཆ་ལས་དང་། མི་དམངས་ཀྱིས་ གོང་ལུ་བཀུར་ཏེ་འཐོབ་ནི།
དམག་ལས་རྒྱལ་ཁ་ཐོབ་སྟེ་ འཐོབ་ནི་དང་། དེ་གུར་རྒྱ་གར་གྱི་ བཤད་ཐངས་ནང་ རྟའི་དམར་མཆོད་ཀྱི་ སྦྱིན་སྲག་འབད་བའི་
འབྲས་བུ་ལས་བརྟེན་ཏེ་འཐོབ་ནི། སྟོན་པ་མེད་པའི་ མཆོད་སྦྱིན་ཟེར་ ལྷང་མི་ཡོད་ཚད་ཅིག་ལུ་ སྦྱིན་པ་བཏང་པའི་ འབྲས་བུ་ལས་
བརྟེན་ཏེ་ འཐོབ་པའི་ བཤད་སྲོལ་ཡང་ཡོདཔ་ཨིན་མས།
ཚིག་འགྲེལ། མཐའ་ཡས་རྒྱ་མཚོ་ཚུན་ཚོད་ དམག་རྐྱབ་སྟེ་ ས་གཞི་འདི་ལས་ རྒྱལ་ཁ་ཡང་མ་ལེན། མཆོད་སྦྱིན་མ་འདྲཝ་ཚུ་ཡང་
མ་འབད། ལྷང་མི་ཚུ་ལུ་སྦྱིན་པ་ཡང་ མ་བཏང་པར་ རྒྱལ་པོ་འཐོབ་པའི་རྒྱུ་ཚུ་ ག་ནི་ཡང་མ་བསྒྲུབས་པས། ཨིན་རུང་ ང་ག་དེ་
སྦེ་ ས་གཞི་སྐྱོང་བའི་རྒྱལཔོ་ལུ་ གྱུར་སོཔ་ཨིན་ན་སྨོ། ཟེར་ཁོ་ར་དཔའ་རྟགས་འགྱུར་བའི་བློ་ཅིག་ཨིན་མས།
དམག་གི་གནམ་གྲུ་མེད་ས། །དམག་མི་ལངམ་ཅིག་མེད་རུང་།།
ས་མཚམས་གཡིབ་དམག་ཚུ་ལས། །འབྲུག་གིས་རྒྱལ་ཁ་ཐོབ་ནུག།
ཡང་ན། ཐད་ཀར་རང་ལུ་རྒྱུ་ནོར་ཡོན་ཏན་ལ་སོགས་པ་ཡོདཔ་སྦེ་སྟོན་རུང་ དཔའ་ཉམས་ཀྱི་གྲངས་སུ་ཚུད་ནི་མས།
ཕམོ་གིས་བསྒྲུབས་པའི་རྒྱུ་ནོར་རྫོགས་ནི་མེད། །སློབ་སྦྱོང་ཡོན་ཏན་ཕྱི་ནང་གཉིས་ཀ་སྦྱངས།།
རང་གི་ཚོང་གིས་རྒྱལ་ཡོངས་ཁྱབ་སྟེ་གིས། །མི་ཚེ་སྐྱིད་ཉམས་ཟེར་རུང་དེམ་ཅིག་མས།།
༼༣༽ དགོད་བྲྩོ་བ་འཕེལ་བ་བཞད་གད་ཀྱི་ཉམས།
གོ་དོན། གཞན་ལུ་དགོད་བྲོའི་ཚོར་སྣང་འབྱུང་ཚུགས་པའི་ གནས་སྟངས་གཅིག་གི་སྐོར་ལས་ ལུས་ཀྱིས་སྟོན་ནི་དང་ ངག་གིས་བཤད་
པ་རྐྱབ་ནི་ཚུ་ལུ་ བཞད་གད་ཀྱི་ཉམས་ཟེར་སླབ་ཨི ན།
རྩ་བ། གྲོགས་མ་ྩོམེ་ཏྩོག་མ་རྙིང་མ། །ཁྱོད་ཀྱི་ནུ་མའི་ངོས་ལ་ནི།།
སེན་རྗེས་གསར་པ་ཆགས་པ་འདི། །སྟོྩོད་གཡྩོགས་དག་གིས་སྒྲིབ་པར་མཛོྩོད།།
མཆན་འགྲེལ།
མེ་ཏོག་མ་རྙིང་། མེ་ཏོག་མཛེས་ཆ་མ་ཉམས་པར་གསརཔ་སྦེ་ཡོདཔ།
ངོས་ལ། ལོགས་ལུ།
སྟོད་གཡོག། སྟོད་གོ།
སྒྲིབ། བཀབ་སྟེ་སྦ་བཞག་ནི།
རྒྱརྒྱབབ་་སྦྱོསྦྱོངང་་།། རྒྱ་གར་ལྷོ་ཕྱོགས་ཀྱི་བུམོ་ཚུ་ སྐྱའི་རལཔ་གུར་ མེ་ཏོག་མ་ལི་ཀ་དཀར་པོའི་ཕྱེངམ་བཏགས་ཏེ་ འགྱོ་སྲོལ་ཡོདཔ་
དང་། ལོག་སྟེ་འོང་པའི་སྐབས་ལུ་ མེ་ཏོག་སྐྱོན་ཆ་མེད་པར་ འོང་པ་ཅིན་ བུཚུ་དང་གཅིག་ཁར་ རྩེདམོ་མ་རྩེ་བར་སྡོད་པའི་ རྟགས་
མཚན་བཟུམ་ཅིག་སྦེ་ བརྩི་དོ་ཡོདཔ་ཨིན་མས། གནས་སྟངས། ད་ལྟོ་གི་གནས་སྟངས་ན། བུམོ་འདི་གིས་ བུཚ་དང་གཅིག་ཁར་རྩེདམོ་
རྩེས་ཏེ་ བྱང་ཁོག་སེན་མོ་གིས་བཞར་ཏེ་ཡོད་རུང་ མེ་ཏོག་རྙིངམ་འདི་ ཕུད་བཀོ་བའི་ཤུལ་ལུ་ མེ་ཏོག་གསརཔ་ཅིག་བཏགས། མོ་
ཡང་སྐྱོན་མེད་པའི་རྣམ་དག་ཅིག་ཨིན་པའི་ཁུངས་སྦེ་ མེ་ཏོག་གསརཔ་འདི་ གཞན་ལུ་ངོམས་ཏེ་ སྟོན་པའི་སྐབས་ལུ་ མོ་གི་ཆ་རོགས་
ཚུ་གིས་ དགོད་བྲོ་བཟོ་བཟོཝ་ཨིན་མས།
ཚིག་འགྲེལ། དབའེ། གྲོགས་མོ་མེ་ཏོག་རྙིགས་འཕུར་མ་རྐྱབ་པར་གསརཔ་སྦེ་ཡོད་མི། ཁྱོད་ཀྱི་ཨོམ་གི་ལོགས་ལུ་ སེན་མོ་བཏབ་
པའི་ཤུལ་གསརཔ་ཅིག་ཡོད་མི་འདི་ སྟོད་གོ་འདི་གིས་བཀབ་ཞིནམ་ལས་ སྦ་སྟེ་བཞག་ད། ཟེར་ཨིན་མས།
སྦྱིན་བདག་ཕྱེན་ཅིག་ཤོར་ཏེ། །གཡོགམ་ལུ་མིག་བརྡ་སྟོནམ་ད།།
མོ་གིས་ཨ་མའི་ཕྱེན་འདི། །ང་གིས་བཏང་བཏངམ་ཨིན་ལོ།།
ཡང་ན།
ཕུར་པ་ཕྲིན་ལས་སྟོན་པ་རྡོར་གདན་ལུ། ང་ལུ་ས་ཅིག་གནང་ཟེར་ཞུ་བའི་ཚེ།།
དེ་གིས་རང་གི་ནུ་ཅུང་ལྕང་གླིང་ཐང་། །སྡོད་ས་མེད་པར་ལངས་ཏེ་ཡོད་ཟེར་གསུངས།།
(ཐིམ་ཕུ་ཀུན་གསལ་ཕོ་བྲང་གི་སྟོན་པ་རྡོར་གདན་མ་དང་། ལྕང་གླིང་མའི་ཐང་གི་སྟོན་པ།)
༼༤༽ ཉི་ཤུ་པ་རྣམ་གྲངས་བརྗོད་པའི་རྒྱན།
འདྩོད་དྩོན་དངོས་སུ་མ་བརྗོད་པར། །དེ་ཉིད་འགྲུབ་པར་བྱ་བའི་ཕྱིར།།
རྣམ་པ་གཞན་དག་བརྗོད་པ་གང་། །དེ་ནི་རྣམ་གྲངས་བརྗོད་པར་འདྩོད།།
མཆན་འགྲེལ།
འདོད་དོན། སླབ་དགོ་པའི་དོན།
མ་བརྗོད། མ་སླབ།
ཚིག་འགྲེལ། སླབ་དགོ་པའི་དོན་ངོ་མ་འདི་ མ་སླབ་སྟེ་འབད་རུ་ ཐབས་མཁས་ཀྱི་ཐོག་ལས་ དོན་འདི་བསྒྲུབ་བཅུག་གི་དོན་ལུ་ དོན་
གྱི་རྣམ་གྲངས་གཞན་ཅིག་སླབ་མི་འདི་ལུ་ རྣམ་གྲངས་བརྗོད་པའི་རྒྱན་ཟེར་སླབ་ཨིན།
ས་ཧོ་ཀཱ་རའི་སྙེ་མ་རྣམས། །གཞན་གྱིས་གསྩོས་འདིས་ཟོ་བར་བྱེད།།
དེ་ནི་བདག་གིས་བཟྩོག་པར་བགྱི། །ཁྱེད་གཉིས་དལ་གྱིས་འདུག་པར་མཛོྩོད།།
མཆན་འགྲེལ།
ས་ཧ་ཀ་ར། ཨམ་ཅུ་ཀུ་ལི།
སྙེ་མ། འབྲས་བུ།
གཞན་གྱིས་གསོས། བྱ་ཁུ་བྱུག།
བཟློག་པ། བཀག་ནི། སྐབས་སུ་འབབ་པ་ བྱ་ཚུ་བདའ་ནི།
དལ་གྱིས་འདུག་པ། ལྷོད་ལྷོད་སྡོད་ནི།
གནས་སྟངས། ཕན་ཚུན་དགའ་བའི་ཕོ་མོ་གཉིས་ སྤྲོ་ཉམས་སྟོན་ནི་འབདཝ་ད་ དེ་ཁར་བུ་ཚུ་ གཞན་མི་གཅིག་ཡང་ ཡོདཔ་ཨིན་
མས། དེ་འབདཝ་ད་ བུ་ཚུ་འདི་གིས་ཡང་ གནས་སྟངས་འདི་ ཧ་གོ་ཞིནམ་ལས་ བསམ་ཤེས་ཀྱི་ཐོག་ལས་ ལཱ་གཞན་ཅིག་ འབད་
བར་འགྱོ་རྫུ་བཏབ་སྟེ་ འགྱོ་བའི་བསྒང་གི་ གནས་སྟངས་གཅིག་ན་ཨིན་མས།
ཚིག་འགྲེལ། ཤིང་ཐོག་ཨམ་ཅུ་ཀུ་ལིའི་འབྲས་བུ་འདི་ བྱ་ཁུ་བྱུག་དེ་གིས་ཟ་དེས། ང་གིས་དེ་ཚུ་བདའ་སོ་གེ། ཁྱེད་རང་གཉིས་ལྷོད་ལྷོད་
སྦེ་བཞུགས་སྨ་རེ། ཟེར་ཨིན་མས།
ཚོགས་པའི་འདེམས་ངོ་འཐོན་པར། །དུས་ཅི་སྟབས་ཅིག་མ་བདེ།།
ཤུལ་ལས་ཚགས་ཁར་ཚུདཔ་ད། །ཕྱག་ཕྱི་ཞུ་གེ་ཨ་ཞང་།།
(ཨ་ཞང་དང་ཚ་བོ་གཉིས་འདེམས་ངོའི་དོ་འགྲན་ནང་ཚ་བོ་གིས་རྒྱབ་བཤུད་རྐྱབ་ཡོདཔ།)
ཡང་ན། ད་རེས་ཚོགས་སྟོན་གཅིག་ན་འགྱོ་དགོ་པས། །ཡང་ཅིན་ཕྱི་རུ་དེ་ཁར་ལུས་ནི་འོང་།།
ཁྱེད་གཉིས་ཕྱི་རུ་ལྟོ་འབད་བཞེས་ཞིནམ་ལས།།སློབ་སྦྱོང་སྐོར་ལས་གསུང་གྲོས་གནང་སྟེ་བཞུགས།།
(དགའ་མཐུན་ཆ་རོགས་གཉིས་ཀྱི་དོན་ལུ་ཁང་བདག་གིས་ཕྱི་རུ་ཞག་གཞན་ཁར་སོང་ཡོདཔ།)
༼༥༽ ཉེར་གཅིག་པ་ཀུན་ཕན་གྱི་རྒྱན།
བྱ་བ་འགའ་ཞིག་བརམས་པ་ལ། །སྐལ་བ་ཡི་ནི་སྟོབྩོ ས་ལས་ཀྱང་།།
དེ་ཡི་སྒྲུབ་བྱེད་ཕུན་ཚྩོགས་གང་། །དེ་ནི་ཀུན་ཏུ་ཕན་པར་བརྗོད།།
མཆན་འགྲེལ།
བྱ་བ་འགའ་ཞིག། ལཱ་ག་ཅི་ཅིག།
བརྩམ་པ། གྲ་སྒྲིག་རྐྱབ་ནི།
སྐལ་བའི་སྟོབས། སྐལ་བ་བཟང་པོ་དང་། སྟབས་ལེགས་སྟེས་དབང་།
དེའི་སྒྲུབ་བྱེད། བསྒྲུབ་ཚུགས་པའི་ཐབས་ལམ་གཞན་ཅིག།
ཚིག་འགྲེལ། ལཱ་གཅིག་འབད་ནི་སྦེ་སྡོད་པའི་སྐབས་ལུ་ དཀའ་ངལ་མེད་པར་ ལཱ་འདི་འགྲུབ་ཚུགས་པའི་རྒྱུ་གཞན་ཅིག་ སྟབས་
ལེགས་སྟེས་དབང་གིས་བྱུང་པའི་སྐོར་ལས་སྟོན་མི་འདི་ལུ་ ཀུན་ཕན་གྱི་རྒྱན་ཟེར་སླབ་ཨིན།
ཁེངས་པ་གཞྩོམ་ཕྱིར་དེ་ཡི་ནི། །རྐང་པ་དག་ལ་ཕྱག་འཚལ་བ།།
བདག་ལ་ཕན་ཕྱིར་སྐལ་བ་ཡི། །འབྲུག་གི་སྒྲ་ནི་གྲགས་པར་གྱུར།།
མཆན་འགྲེལ།
ཁེངས་པ། ང་རྒྱལ། ངོས་ལེན་འབད་མ་བཏུབ་མི།
གཞོམ་པ། བཅོམ་ནི། མེདཔ་བཟོ་ནི།
ཕན་ཕྱིར། འདོད་དོན་བསྒྲུབ་ནི་གི་དོན་ལུ།
རྐང་པ་དག། རྐངམ་གཉིས།
ཕྱག་འཚལ་བ། གསོལཝ་བཏབ་ནི།
གནས་སྟངས། ཕོ་མོ་གཉིས་ས་གནས་བཙར་ས་ཅིག་ན་སྡོད་དེ་ བུཚ་འདི་གིས་མོ་ལུ་ལགཔ་བཤེདཝ་ད་ར་ མོ་གིས་འཐུ་བཀོ་སྟེ་ ངོས་
ལེན་འབད་མ་བཏུབ་པར་ སྡོད་པའི་སྐབས་ཀྱི་གནས་སྟངས་ཅིག་ན་ཨིན་མས།
ཚིག་འགྲེལ། ངོས་ལེན་འབད་མ་བཏུབ་པའི་ང་རྒྱལ་འདི་བཅོམ་ནི་གི་དོན་ལུ་ མོ་གི་རྐངམ་གཉིས་ལུ་བཤེད་དེ་གསོལཝ་བཏབ་སྟེ་སྡོད་
པའི་བསྒང་ར་ ངེ་གི་འདོད་པ་བསྒྲུབ་ནི་གི་དོན་ལུ་ སྟབས་ལེགས་སྟེས་དབང་གིས་ པ་ཊ་ལང་ཧྲི། ཟེར་བའི་འབྲུག་སྐད་ཅིག་རྐྱབ་ཅི།
ཟེར་ཨིནམ་ད་ འབྲུག་སྐད་རྐྱབ་ད་ མོ་འདྲོག་པའི་ཤུགས་ཀྱིས་མཆོངས་ཏེ་ ཁོ་གུར་བཤེད་དེ་འོངམ་ད་ ཁོ་གི་འདོད་པ་གྲུབ་་སོཔ་ཨིན་
མས།
སློབ་དཔོན་ལཱ་འགན་འདི་གིས། །བསུན་སྣང་བསྐྱེད་དེ་སྡོདཔ་ད།།
གཞུང་གི་ཀ་རྒྱའི་ན་ལུ། །ཡིག་ཚང་ལྟེ་བར་ཤོག་ལོ།།
ཡང་ན།
འཇིག་རྟེན་འཁོར་བའི་ལཱ་ལུ་ཞེན་པ་ལོག །དབེན་པའི་རི་ལུ་འགྱོ་དགོ་མནོ་བའི་སྐབས།།
བུ་ཆུང་སློབ་གྲྭ་ན་ལུ་བཙུགས་པའི་ཤུལ། །ཨ་མ་ཨ་ཁུ་གསརཔ་ཅིག་ཐོབ་ཆི་ནུག།
ཟུང་ལྡན་གྱི་རྒྱན།
དོན་རྒྱན་གྱི་སྐོར་ལས་ དེམ་ཅིག་སྦེ་བཞག་ཞིནམ་ལས་ སྒྲ་རྒྱན་གྱི་སྐོར་ལས་ཞུ་གེ། སྒྲ་རྒྱན་ཟེར་མི་འདི་ དོན་ལུ་གཙོ་བོར་མ་སྟོན་
པར་ ཚིག་གི་རྗོད་སྒྲ་གཙོ་བོར་སྟོན་ཏེ་ བཟོ་མི་འདི་ལུ་སླབ་ཨིན། འདི་གི་ནང་གསེས་ལུ་ རྗེས་འཁྲིད་དང་། ཟུང་ལྡན། བྱ་སླ་བའི་
འཁོར་ལོ། དབྱངས་གསལ་ངེས་པ་ བཅས་ཁག་བཞི་དེ་ཅིག་ཡོད། དེ་གི་ནང་ལས་ ཟུང་ལྡན་གྱི་སྐོར་ལས་ མདོར་བསྡུས་ཅིག་
ལྷབ་སྦྱངས་འབད་ནི་ཨིན།
ཟུང་ལྡན་ཀྱི་གོ་དྩོན།
ཟུར་ལྡན་ཟེར་མི་འདི་ ཡི་གུའི་ཚོགས་པ་འདྲ་བའི་ ཚིག་འབྲུ་ཟུང་གཅིག་ གཅིག་ཁར་སྒྲིག་མི་འདི་ལུ་སླབ་ཨིན། དབྱེ་བ། ཡང་ཡང་
། ཟེར་དོ་བཟུམ་གྱི་འདྲ་བའི་ ཚིག་འབྲུ་གཉིས་གཅིག་ཁར་ཡོད་པ་ཅིན་ བར་དུ་མ་ཆོད་པའི་ཟུང་ལྡན་དང་། ཡང་ལས་ཡང་། ཟེར་དོ་
བཟུམ་གྱི་ ཚིག་འབྲུག་དེ་གཉིས་ཀྱི་བར་ན་ གཞན་གྱིས་ཆོད་དེ་ཡོད་པ་ཅིན་ བར་དུ་ཆོད་པའི་ཟུང་ལྡན། ཡར་ཡར་རི་གསུམ་རྩེ་དེ་ཡར་
ཡར་མས། ཟེར་དོ་བཟུམ་ ཟུང་ལྡན་འདྲ་བ་ཚར་གཉིས་དང་ དེ་ལས་བརྒལ་ཐོན་པ་ཅིན་ ཆོད་ཅིང་མ་ཆོད་པ་ཟེར་སླབ་ཨིན། དེ་རེ་རེ་ལུ་
ཡང་ རྐང་པའི་ཐོག་མར་ཡོད་པ། བར་ན་ཡོད་པ། ཐ་མ་ལ་ཡོད་པ་སོགས་ཀྱི་དབྱེ་བ་བདུན། དེ་རེ་རེ་ལུ་ཡང་ རྐང་པ་གཅིག་ལ་ཡོད་པ།
གཉིས་དང་གསུམ་བཞི་ཚུ་ལུ་ཡོད་པའི་དབྱེ་བ་ལེ་ཤ་ཡོད། ཨིན་རུང་ ད་ལྟོ་ཆོད་པ་གསུམ་དང་མ་ཆོད་པ་གསུམ་དེ་ཅིག་ལྷབ་སྦྱང་འབད་གེ།
༼༡༽ མ་ཆོད་པའི་ཟུང་ལྡན།
རྐང་པའི་ཐོག་མར་ཡོད་པ།
ས༵ག་ས༵ག་རྡིག་རྡིག་འབད་དེ་བཞག་པའི་ནོར། །ཤ༵ར་ཤ༵ར་བཏང་སྟེ་ཁྱོད་ཀྱིས་བརླག་མ་གཏང་།།
ཡ༵ར་ཡ༵ར་ལོ་ན་རྒས་ཏེ་འགྱོཝ་ད་ལུ། །བསྒྲུབ༵ས་བསྒྲུབ༵ས་མེད་ན་བལྟ་མི་མི་འོང་སྨེ།།
བར་ལ་ཡོད་པ།
སྐུ་གཟུགས་ཁྱུ༵ག་ཁྱུ༵མ་ལྡེམ་པའི་ཡིད་འོང་མ། །དྲི་ཞིམ་ལྷ༵ང་ལྷ༵ང་ཐུལ་ཏེ་འོང་པའི་ཚེ།།
མིག་ཏོ་འཁྱ༵བ་འཁྱ༵བ་ཅིག་གི་བར་ན་ར། །འུ་ཅིག་ཅུ༵ག་ཅུ༵ག་ཟེར་ཏེ་བཀལ་ད་ཡི།།
མཐའ་མར་ཡོད་པ།
ཨ་ཞང་དཔལ་འབྱོར་ཞལ་རས་གནག་ལོ༵ག་ལོ༵ག །ཚ་མོ་ཚེ་རིང་ཞལ་རས་འཛུམ་གས༵ལ་གས༵ལ།།
བར་ན་བུ་ཅིག་ཐུགས་སེམས་སྤྲོ་ཕ༵ག་ཕ༵ག །ཚེ་རིང་གཞན་གྱིས་འཁྱིད་ཚེ་ཧམ་ཐ༵ལ་ཐ༵ལ།།
༼༧༽ ཆོད་པའི་ཟུང་ལྡན།
རྐང་པའི་ཐོག་མར་ཡོད་པ།
ང༵་གིས་ཁྱོད་ལུ་དགའ་ཟེར་སླབ་སོ་པ། །ང༵་ལུ་དགའ་བའི་ལན་ཅིག་མིན་འདུག་སྨོ།།
ང༵་དང་གཅིག་ཁར་སྡོད་ནི་བསུན་པ་ཅིན། །ང༵་ཡང་དམ་ཆོས་བསྒྲུབ་པར་འགྱོ་དགོ་པས།།
རྐང་པའི་བར་ལ་ཡོད་པ།
ཁྱོད་ཀྱི་ཞལ་རས་ཟླ༵་བའི་དཀྱིལ་འཁོར་དང་། །འབྲེལ་བ་མེད་རུང་ཟླ༵་བ་འདྲ་བས་ས།།
ཡར་ཚེས་བཅོ་ལྔའི་ཟླ༵་བ་མཐོང་པའི་ཚེ། །ཁྱོད་ཀྱི་ཞལ་རས་ཟླ༵་བ་དྲན་མས་སྨོ།།
རྐང་པའི་མཐའ་མར་ཡོད་པ།
ཕན་ཚུན་དམ་ཚིག་ཡོད་ན་གཉེན་གྲོགས་བ༵དེ། །ཕ་མའི་བྱམས་སྐྱོང་ཡོད་ན་བུ་གཞི་བ༵དེ།།
བུ་ཕྲུག་ལྷབ་སྟོན་ཡོད་ན་ཕ་མ་བ༵དེ། །དེ་ཚུ་འཛོམས་ན་ཁྱིམ་གྱི་བཟའ་ཚང་བ༵དེ།།
ལེགས་པར་བཤད་པ་ཤིང་གི་
བསྟོན་བཅོས།
དང་པ། བློ་མ་ལུ་དད་པ་མེད་པའི་སྐྱོན།
བཤེས་ལ་མི་གུས་སྐྱེ་བྩོ་དེས། །གཞུང་བརྒྱ་ཤེས་ཀྱང་དྩོན་མི་འགྱུར།།
ཤིང་སྐམ་ལྩོ་བརྒྱ་ཆུར་འཕངས་ཀྱང་། །ལྩོ་འདབ་སྐྱེ་བ་སྲིད་ན་མེད།།
མིམིངང་་ཚིཚིགག་་གོགོ་་དོདོནན།། བཤེས་= བླ་མ་དགེ་བའི་བཤེས་གཉེན།
འཕངས= བཀོ་གཏང་ནི།
སྲིད་ན་= འཇིག་རྟེན་ནང་།
ལོ་འདབ་= འདབ་མ།
བླ་མ་དགེ་བའི་བཤེས་གཉེན་ལུ་ གུས་ཞབས་མེད་པའི་ མི་དེ་ཚུ་གིས་ གཞུང་ལུགས་བརྒྱ་ཕྲག་སྦེ་ ཤེས་ཏེ་འབད་རུང་ དོན་དག་ག་
ནི་ཡང་འགྲུབ་མི་ཚུགས། དཔྱེ་འབད་བ་ཅིན། ཤིང་སྐམ་དེ་ ལོ་ལེ་ཤ་ ཆུ་ནང་བཙུགས་ཏེ་བཞག་རུང་ ཞལ་ལག་དང་ འདབ་མ་
སྐྱེ་ནི་ཟེར་བའི་དཔེ་འདི་ འཇིག་རྟེན་ནང་མེད་དོ་ བཟུམ་ཅིག་ཨིན།
གཉིས་པ། དཀོན་མཆོག་ལུ་ཕུལན་བསྩོད་ནམས་བསགས།
སྐྱབས་སངས་རྒྱས་ཆོས་དང་དཀོན་མཆོག་གསུམ། །ལས་བསདྩོ ་ནམས་བསགས་པ་ཞིང་དུ་བཟོང་།།
འབྲུ་ཕུད་གང་ཙམ་ཞིག་ཕུལ་བ་ལས། །ཚེ་ཕྱི་མར་འབུམ་གྱི་སྐྱེད་དུ་འཕེལ།།
མིམིངང་་ཚིཚིགག་་གོགོ་་དོདོནན།། སྐྱབས་= ཆ་རོགས། གྲོགས་རམ་འབད་ཚུགས་མི།
དཀོན་མཆོགས་གསུམ་= སངས་རྒྱས། ཆོས། དགེ་འདུན།
བསོད་ནམས= དཀར་པོའི་ལས།
འབྲུ་ཕུད= འབྲུ་ཕུད་ཏ།
གང་ཙམ་ཞིག་= གང་དེ་ཅིག།
ཚེ་ཕྱི་མར= ཚེ་ཤུལ་མ།
འགྲོ་བ་སེམས་ཅན་ག་ར་གིས་ སྐྱབས་སུ་འགྲོ་བའི་ཡུལ་དམ་པ་ སངས་རྒྱས་དང་། ཆོས། དགེ་འདུན་གསུམ་འདི་ ལས་བཟང་པོ་
བསག་ནི་གི་ཞིང་མཆོག་ཏུ་གྱུར་པ་ཅིག་ཨིན། དེ་འབད་ནི་གིས་ སྐྱབས་འདི་ལུ་ རྒྱུ་ཕུད་ཏ་གང་ཙམ་ཅིག་ ཕུལ་ཏེ་འབད་རུང་ ཚེ་ཕྱི་
མ་དེ་གི་འབྲས་བུ་འདི་ སྐྱེད་འབུམ་འགྱུར་སྦེ་འཕེལཝ་ཨིན།
གསུམ་པ། རང་དབང་མེད་པར་ནམ་ཟ་དུས་ཀྱིས་གྱུར་ཏེ་འགྱོ་ནི།
མདངས་དང་ལྩོ་འབྲས་མེ་ཏྩོག་སྩོགས། །ལྗོན་པ་གཅིག་ཀྱང་དུས་ཀྱིས་འགྱུར།།
སྐྱེ་རྒ་ན་དང་འཆི་བ་ཡི། །ཟྩོས་གར་སྐད་ཅིག་ཉིད་ལ་འགྱུར།།
མིམིངང་་ཚིཚིགག་་གོགོ་་དོདོནན།། མདངས= ཁ་དོག་འཇའ་ཆི་ཆི།
གཅིག་ཀྱང= གཅིག་ཡང་།
ཟློས་གར= འཁྲབ་སྟོན།
སྐད་ཅིག་ཉིད་ལ= ཡུདཔ་ཐེངས་ཅིག་ལུ།
ཁ་དོག་ག་ནི་བ་འཇའ་ཆི་ཆི་དང་ འདབ་མ་དང་འབྲས་བུ་ མེ་ཏོག་ཕུན་སུམ་ཚོགས་པའི་ལྗོན་ཤིང་དེ་ཚུ་ ཕུད་རྡོག་གཅིག་ཡང་མི་ལུས་པར་
ནམ་ཟླ་དུས་ཀྱིས་གྱུར་ཏེ་ འགྱོཝ་ཨིན། དཔྱེ་དེ་བཟུམ་སྦེ། སྐྱེ་ནི་དང་ རྒས་ནི་ ཤི་ནི་དེ་ཚུ་ཡང་ འཁྲབ་སྟོན་དང་ མིག་འཕྲུལ་
ནང་བཟུམ་སྦེ་ ཡུདཔ་ཐེངས་ཅིག་ལུ་གྱུར་ཏེ་ འགྱོཝ་ཨིན།
བཞི་པ། ལས་མ་རྫོྩོགས་ཀྱི་བར་སྡུག་བསྔལ་རྫོྩོགས་ནི་མེདཔ།
ཇི་སྲིད་མི་དགེ་མ་ཟོད་པར། །དེ་སྲིད་སྡུག་བསྔལ་འཁོར་མྩོར་མྩོང་།།
དུག་གི་ས་བྩོན་གནས་ཀྱི་བར། །དུག་ལྩོ་སྐྱེ་བ་ཆོས་ཉིད་ཡིན།།
མིམིངང་་ཚིཚིགག་་གོགོ་་དོདོནན།། ཇི་སྲིད= ནམ་ཅིག་ཚུན་ཚོད།
དེ་སྲིད= འ་ནེམ་ཅིག་ཚུན་ཚོད།
འཁོར་མོར= རྒྱུན་མ་ཆད་པར།
ས་བོན= སོན།
དུག་ལོ= དུག་ཤིང་གི་འདབ་མ།
ཆོས་ཉིད= རང་བཞིན།སྐད་ཡིག་དང་རྩོམ་རིག། སློབ་རིམ་བཅུ་གཉིས་པ།
ངན་སོང་གི་གནས་ལུ་སྐྱེས་ཏེ་ ནམ་ཅིག་ རང་གི་མི་དགེ་བའི་ལས་འདི་ མ་རྫོགས་ཚུན་ཚོད་ འབྲས་བུ་སྡུག་བསྔལ་ རྒྱུན་མ་ཆད་པར་
མྱོངམ་ཨིན། དཔྱེ་འབད་བ་ཅིན། ས་ནང་ཡོད་པའི་དུག་གི་སོན་དེ་ མ་སྐམ་པར་དུས་ཡུན་ག་དེམ་ཅིག་སྡོདཔ་ཅིག་ དུག་ཤིང་གི་འདབ་མ་
དེ་ཡང་ རང་བཞིན་གྱིས་སྐྱེ་དོ་ བཟུམ་ཅིག་ཨིན།
ལྔ་པ། དཀོན་མཆོག་གསུམ་ལུ་སྐྱབས་འཚྩོལན་སྡུག་བསྔལ་མངྩོ ་མ་དགོཔ།
གང་ཞིག་གསུམ་ལ་སྐྱབས་སྩོང་བ། །དེ་ལ་སྲིད་ཞིའི་རྒུད་པ་མེད།།
ལྗོན་པ་ཆེ་ལ་བརྟེན་པ་དེར། །གཅན་གཟོན་གདུག་པས་གཙེས་མི་ནུས།།
མིང་ཚིག་གོ་དོན། གང་ཞིག= ག་འབད་རུང་།
གསུམ= དཀོན་མཆོག་གསུམ།
སྐྱབས་སོང= སྐྱབས་བཅོལ་ནི།
སྲིད་ཞི= སྲིད་པ་འཁོར་བ་དང་།
ཞི་བ= ཐར་པའི་གོ་འཕང་།
རྒུད་པ= སྡུག་བསྔལ།
གདུག་པ= འདྲོག་སི་སི།
གཙེས= གནོད་པ་བཀལ་ནི།
མི་ག་ར་འབད་རུང་ དཀོན་མཆོག་གསུམ་ལུ་ སྐྱབས་བཅོལ་ཏེ་སྡོད་མི་དེ་ལུ་ འཁོར་བའི་ཉམས་རྒུད་དང་ རང་རྐྱངམ་གཅིག་སངས་རྒྱས་
དགོ་མནོ་བའི་ རང་དོན་ཁོ་ན་བསྒྲུབ་ནིའི་བསམ་པ་ ཐར་པའི་ལམ་གྱི་ ཉམས་རྒུད་རྩ་ལས་འབྱུང་ནི་མེད། དཔྱེ་འབད་བ་ཅིན། ལྗོན་ཤིང་
སྦོམ་ལུ་བརྟེན་ཏེ་སྡོད་མི་དེ་ལུ་ གཅན་གཟན་འདྲོག་སི་སི་ཚུ་གིས་ གནོད་པ་བཀལ་ མི་ཚུགས་དོ་ བཟུམ་ཅིག་ཨིན།
དྲུག་པ། ལས་ཀྱི་འབྲས་བུ་འཛོྩོལ་ནི་མེདཔ།
དུག་དང་སྨོན་གྱི་མྱུ་གུ་ལས། །འབྲས་བུ་འཆོལ་བ་འགར་ཡང་མེད།།
དགེ་དང་མི་དགེའི་ལས་ལས་ཀྱང་། །འབྲས་བུ་གཞན་འབྱུང་གནས་མ་ཡིན།།
མིམིངང་་ཚིཚིགག་་གོགོ་་དོདོནན།། མྱུ་གུ= ལྕུག་གུ།
འཆོལ་བ= འཛོལ་ནི།
འགར་ཡང= ག་ཏེ་ལུ་ཡང་།
གནས་མ་ཡིན= འབྱུང་ས་མེན།
རྒྱུ་དུག་ཤིང་གི་ལྕུག་གུ་ལས་ འཛོལ་ཏེ་ སྨན་གྱི་འབྲས་བུ་འབྱུང་ནི་དང་། སྨན་གྱི་ལྕུག་གུ་ལས་འཛོལ་ཏེ་ དུག་གི་འབྲས་བུ་འབྱུང་
མི་དེ་ ས་ཆ་ག་ཏེ་ལུ་ཡང་མེད། དེ་བཟུམ་ དགེ་བའི་ལས་དང་ མི་དགེ་བའི་ལས་དེ་ལས་ཡང་ འབྲས་བུ་འཛོལ་ཏེ་ དགེ་བ་ལས་
སྡུག་བསྔལ་འབྱུང་ནི་དང་། མི་དགེ་བ་ལས་ འབྲས་བུ་བདེ་བ་འབྱུང་ནི་གི་ གོ་སྐབས་ནམ་ཡང་མེདཔ་ཨིན།།
སྦྱོསྦྱོངང་་ལཱལཱ༑༑
ཀ་ སློབ་ཁང་དྲིས་ལན།
༡. ཤིང་སྐམ་དེ་ ཆུའི་ནང་ལོ་བརྒྱ་སྦེ་བཞག་རུང་ ཞལ་ལག་དང་འདབ་མ་མི་སྐྱེ་ཟེར་བའི་ དཔྱེ་དེ་གིས་ དོན་དག་ངོ་མ་ ག་ཅི་སྟོནམ་སྨོ?
༢. ང་བཅས་ར་མི་ལུ་ སྐྱེ་རྒ་ན་འཆི་འདི་ ཡུདཔ་ཐེངས་ཅིག་ནང་བྱུངམ་ཨིན་ཟེར་མི་དེ་ དཔེ་ག་ཅི་ལུ་བཞག་ནུག? དཔེ་དོན་གཉིས་སྦྲགས་ཏེ་ ཁུངས་བཀལ།
༣. རྒྱུ་མི་དགེ་བའི་ལས་དེ་མ་རྫོགས་ཚུན་ཚོད་ འབྲས་བུ་ག་ཅི་འདི་མྱོང་དགོ་ཟེརཝ་མས? སྟེ་ དེའི་དཔེ་ག་ཅི་ལུ་བཞག་ནུག?
༤. དུག་དང་སྨན་གྱི་ལྕུག་གུ་ལས་ འབྲས་བུ་འཛོལ་ཏེ་མི་འབྱུང་། ཟེར་མི་དེའི་དཔེ་ག་དེ་སྦེ་བཞག་ནུག?ཁ་ སྡེ་ཚན་གོ་བསྡུར།
༡. སྐྱེ་རྒ་ན་འཆི། ཟེར་ མིའི་སྡུག་བསྔལ་བཞིཔོ་དེ་ མ་པ་ལས་མེདཔ་བཟོ་བའི་ཐབས་ཤེས་མེད་རུང་ དེ་བཞི་ལས་འཕྲལ་ལུ་བཀག་ཐབས་འབད་ཚུགསཔ་ག་ཅི་ར་ཡོད་ག? ག་དེ་སྦེ?
༢. གང་ཞིག་གསུམ་ལ་སྐྱབས་སོང་བ། །དེ་ལ་སྲིད་ཞིའི་རྒུད་པ་མེད།། ཟེར་བའི་གནས་སྐབས་ནང་ སྐྱབས་འཚོལ་ས་འདི་ དཀོན་མཆོག་གསུམ་ལུ་རྐྱངམ་ཅིག་ཨིན་ས་ཅིག་རུང་ ལག་ལེན་དངོས་འཐབ་ནང་ ཡུལ་ལྷ་ཆོས་སྐྱོང་དང་ ཐ་ན་ རྡོ་དང་ཤིང་ལ་སོགས་པའི་རྩ་བ་ལས་ཕར་ཡང་ གསོལ་མཆོད་ཕུལ་མི་ཚུ་མཐོངམ་མས། སྟེ་ ནི་ཚུ་ག་དེ་སྦེ་སྨོ? ཁུངས་བཀལ།
༣. དགེ་དང་མི་དགེའི་ལས་ལས་ཀྱང་། །འབྲས་བུ་གཞན་འབྱུང་གནས་མ་ཡིན།། ཟེར་མི་འདི་དང་འཁྲིལ་བ་ཅིན་ བདེ་བའི་རྒྱུ་ དགེ་བ་དེ་ར་བསྒྲུབ་དགོཔ་སྦེ་ཨིན་མས། སྟེ་ དཔེར་ན་ བཟོ་སྐྲུན་གྱི་ལཱ་དང་ཚོང་ལཱ་ དཔེར་ན་ ཤ་ཁང་བཙུགས་ནི་ཚུ་ལས་ ཁེ་སང་བཟོ་སྟེ་བདེ་བའི་རྒྱུ་བསྒྲུབ་སར་དངོས་སུ་མཐོང་ནི་ཡོད་མི་ཚུ་ག་དེ་སྦེ་ཨིན་ན? གོ་བསྡུར་གྱི་ཐོག་ལས་རྒྱབ་ཁུངས་ཁ་གསལ་རེ་བཀོད།
༤. ལོ་འདབ་སྐྱེ་བ་སྲིད་ན་མེད། ཟེརཝ་ད་གི་སྲིད་དེ་དང་ ཇི་སྲིད། དེ་སྲིད། སྲིད་མིན། ཟེར་བའི་སྐབས་ཀྱི་སྲིད་དེ་ཚུ་ རེ་རེ་བཞིན་དུ་ གོ་དོན་དང་སྦྲགས་ཏེ་གསལ་བཤད་འབད།
ག་ འོག་གི་མིང་ཚིག་ཚུ་ལག་ལེན་འཐབ་སྟེ་ རྫོང་ཁའི་ཐོག་ལུ་རྗོད་ཚིག་རེ་བཟོ།
༡/ དགེ་བའི་བཤེས་གཉེན། ༢/ བརྒྱ་ཕྲག། ༣/ ཟློས་གར། ༤/ ཆོས་ཉིད། ༥/ ལྗོན་ཤིང་། ༦/ གཅན་གཟན།
༧/ ལྕུག་གུ།
བདུན་པ། སེམས་ཅན་ག་ར་ རང་གི་ཕམ་མ་འབདཝ་མེདཔ།
ཛོན་ཏུའི་ས་བྩོན་དེའི་ས་བྩོན། །གཞན་ལས་སྐྱེ་ཕྱིར་ཐྩོག་མ་མེད།།
མཐའ་མེད་འཁོར་བར་སྐྱེས་པ་ན། །ཕ་མར་མ་གྱུར་སུ་ཞིག་ཡྩོད།།
མིམིངང་་ཚིཚིགག་་གོགོ་་དོདོནན།། ཛན་ཏུ= ཨུ་དུམྦ་རའི་ཤིང་།
ས་བོན= སོན།
ཐོག་མ་མེད= འགོ་དེམ་ཅིག་ལས་བཙུགས་ཅི་ཟེརཝ་མེད།
མཐའ་མེད= མཐའམ་མེདཔ།
ཤིང་ཨུ་དུམྦ་རའི་སོན་དེ་ སོན་གཞན་ཅིག་ལས་སྐྱེ་ནི་དང་ གཞན་དེ་ཡང་སོན་གཞན་ གཅིག་ལས་གཅིག་བརྒྱུད་དེ་ སྐྱེས་སྐྱེསཝ་ཨིན་
ནི་དེ་གིས་ འགོ་ག་ཏེ་ལས་བཙུགས་བཙུགསཔ་ཨིན་ན་ འཚོལ་བ་ཅིན་འཚོལ་མི་འཐོབ། དཔྱེ་དེ་བཟུམ་སྦེ། རྒྱ་སྦོམ་ཆུང་དེམ་ཅིག་
ཨིན་ ཟེར་བའི་མཐའ་མེད་པའི་ འཁོར་བ་འདི་ནང་སྐྱེས་ཚར་བའི་ཤུལ་ལུ་ འགྲོ་བ་སེམས་ཅན་ག་ར་ཨིན་རུང་ རང་གི་ཕམ་ མ་འབད་
མི་ ག་ཡང་མེདཔ་ཨིན།
བརྒྱད་པ། མངོན་མཐྩོ་དང་ངེས་ལེགས་ཀྱི་ར་བ་ཚུལ་ཁྲིམས།
མངོན་པར་མཐྩོ་དང་ངེས་ལེགས་ཀྱི། །ར་བ་ཚུལ་ཁྲིམས་ལས་གཞན་མེད།།
ཡལ་འདབ་གཡུར་དུ་ཟོ་བ་ཡི། །ར་བ་སྡོངྩོ ་བུ་ཉག་གཅིག་ཡིན།།
མིམིངང་་ཚིཚིགག་་གོགོ་་དོདོནན།། མངོན་མཐོ= ལྷ་དང་མིའི་གོ་འཕང་།
ངེས་ལེགས= ཐར་པ།
རྩ་བ= རྒྱུ།
གཡུར་དུ་ཟ་བ= འོག་ལུ་དཔྱང་ནི།
ཉག་གཅིག= རྐྱངམ་གཅིག།
ལྷ་དང་མིའི་གོ་འཕང་འཐོབ་དགོ་རུང་ ཚུལ་ཁྲིམས་ལུ་བརྟེན་དགོཔ་དང་། ཐར་པ་འཐོབ་དགོ་རུང་ ཚུལ་ཁྲིམས་ལུ་བརྟེན་དགོ་ནི་དེ་གིས་
དེ་གཉིས་ཀྱི་རྒྱུ་དེ་ ཚུལ་ཁྲིམས་མ་གཏོགས་གཞན་ག་ནི་ཡང་མེད། དཔྱེ་འབད་བ་ཅིན། ཤིང་གི་ཞལ་ལག་དང་ འདབ་མ་ཕུན་སུམ་
ཚོགསཔ་སྦེ་རྒྱས་ཏེ་ སྡོད་མི་དེ་གི་ རྒྱུ་ངོ་མ་ ཤིང་གི་ སྡོང་པོ་འདི་ར་ཨིན་དོ་བཟུམ་ཅིག་ཨིན།
དགུ་པ། རྒྱུ་བརྩོན་འགྲུས་བསྐྱེད་དགོཔ།
རྒྱུ་དུས་བརྩོན་པ་མ་གཏང་ན། །འབྲས་དུས་ཡྩོན་ཏན་ཐམས་ཅད་སྐྱེ།།
ར་བ་རླན་དང་མ་འབྲལ་ན། །རྩེ་མྩོར་ལྩོ་འབྲས་སྨིན་པར་འགྱུར།།
མིམིངང་་ཚིཚིགག་་གོགོ་་དོདོནན།། རྒྱུ་= འབྲས་བུ་སྐྱེ་ནི་གི་རྒྱུ།
དུས་= ཨ་རྟག་ར།
བརྩོན་པ= འབད་བརྩོན།
རྩ་བ་རླན= ར་ཏོག་རློནམ།
མ་འབྲལ་ན= ཁ་མ་འབྱལ་བ་ཅིན།
རྩེ་མོ= སྤྱི་བོའམ་མགུ།
ལོ་འབྲས= ལོ་ཐོག།
རྒྱུ་ལམ་སྒྲུབ་པའི་དུས་སྐབས་ན་ བརྩོན་འགྲུས་ལྷོད་ཡངས་ མ་གཏང་པར་ རྩ་འགེངས་ཏེ་འབད་བ་ཅིན། འབྲས་བུ་འགྲུབ་པའི་གནས་
སྐབས་ནང་ལུ་ཡང་ ཕུན་སུམ་ཚོགས་པའི་ཡོན་ཏན་ག་ར་ རང་རྒྱུད་ལུ་སྐྱེཝ་ཨིན། དཔྱེ་འབད་བ་ཅིན། ཤིང་གི་རྩ་བ་འདི་ རློནམ་དང་ཁ་
མ་འབྱལ་བར་སྡོད་པ་ཅིན། རྩེ་མོ་ལུ་ འབྲས་བུ་ཕུན་སུམ་ཚོགསཔ་སྦེ་སྨིན་ཏེ་ འགྱོ་དོ་བཟུམ་ཅིག་ཨིན།
བཅུ་པ། གོངམ་བཟོང་པྩོ་གི་བཀའ་དྲིན།
རྗེ་དཔྩོན་བཟོང་པྩོའི་བཀའ་དྲིན་གྱིས། །གཡྩོག་འཁོར་མངའ་ཐང་དར་བར་འགྱུར།།
ལྗོན་པ་ཆེ་ལ་བརྟེན་པ་ཡི། །འཁྲི་ཤིང་རྩེ་མྩོ་དགུང་ལ་བསྙེགས།།
མིམིངང་་ཚིཚིགག་་གོགོ་་དོདོནན།། རྗེ་དཔོན= གོངམ།
འཁྲི་ཤིང= རུ་སྦྱིས།
དགུང= གནམ་ཁ།
བསྙེགས= ལྷོད་ནི།
གོངམ་བཟང་པོ་གི་བཀའ་དྲིན་ལུ་བརྟེན་ཏེ་ འོག་གི་གཡོག་འཁོར་ཚུ་གི་ མངའ་ཐང་འབྱོར་པ་ཚུ་ཡང་ དར་ཤིང་རྒྱས་ཏེ་འགྱོཝ་ཨིན།
དཔྱེ་འབད་བ་ཅིན། ལྗོན་ཤིང་སྦོམ་ལེགས་ཤོམ་ལུ་བརྟེན་མི་ འཁྲི་ཤིང་རུ་སྦྱིས་དེ་གི་ རྩེམོ་ གནམ་ཁ་ལུ་ལྷོད་དོ་བཟུམ་ཅིག་ཨིན།
བཅུ་གཅིག་པ། མི་སེར་བདེ་སྐྱིད་ལྡན་མི་རྒྱལཔྩོ་བཟོང་པྩོའི་རྟགས་མཚན་ཨིནམ།
ཆབ་འབངས་བདེ་སྐྱིད་རྒྱས་པ་དེ། །རྗེ་དཔྩོན་ཉིད་ཀྱི་ཆེ་བའི་རྟགས།།
རབ་རྒྱས་ཡལ་གའི་ཁྱོན་ཡངས་པ། །སྡོངྩོ ་པྩོ་ར་བའི་མཛེས་རྒྱན་ཡིན།།
མིམིངང་་ཚིཚིགག་་གོགོ་་དོདོནན།། ཆབ་འབངས= འབངས་མི་སེར།
རྗེ་དཔོན= དཔོན་གོངམ།
ཆེ་བ= སྐུ་བསོད། བསོད་ནམས།
རབ་རྒྱས= གནམ་མེད་ས་མེད་རྒྱས་ནི།
འབངས་མི་སེར་ལུ་ བདེ་སྐྱིད་གོང་འཕེལ་འགྱོ་མི་དེ་ དཔོན་གོང་མ་ཁོ་ར་ལུ་ སྐུ་བསོད་ཡོན་ཏན་ལྡན་པའི་རྟགས་མཚན་ཅིག་ཨིན། དཔྱེ་
འབད་བ་ཅིན། ལྗོན་ཤིང་གནམ་མེད་ས་མེད་རྒྱསཔ་མ་ཚད་ ཡལ་གའི་རྒྱ་ཁྱོན་ཡང་ ག་ནི་བ་ཡངས་ཤིང་ རྒྱ་ཆེཝ་སྦེ་ཡོད་མི་དེ་ ཤིང་
གི་སྡོང་པོ་ཁོ་ར་གི་ མཛེས་པའི་རྒྱན་ཆ་ཨིན་དོ་ བཟུམ་ཅིག་ཨིན།
སྦྱོང་ལཱ།
ཀ་ སློབ་ཁང་དྲིས་ལན།
༡. ཁྲིམས་ནི་རྒྱུ་དང་མི་རྒྱུའི་ས་བཞིན་དུ།། ཡོན་ཏན་ཀུན་གྱི་གཞི་རྟེན་ལགས་པར་གསུངས།། ཟེར་མི་ཚིག་བཅད་དང་ གོ་དོན་འདྲ་བའི་ལེགས་བཤད་ ག་དེ་སྨོ? དེ་གི་འགྲེལ་བཤད་འཇམ་སམ་ཅིག་ ཁྱོད་རའི་བློ་ཐོག་ལས་བྲིས།
༢. ལེགས་བཤད་ ༩ པ་ལྟར་དུ་ ཁྱོད་ར་འཁྲི་ཤིང་དེ་ཨིན་པ་ཅིན་ ལྗོན་པ་དེ་ག་སྨོ? ག་དེ་སྦེ? ཁུངས་བཀལ།
༣. མཐའ་མེད་འཁོར་བར་སྐྱེས་པ་ན། ཕ་མར་མ་གྱུར་སུ་ཞིག་ཡོད། ཟེར་མི་དེ་ལུ་ ཁྱོད་ཀྱིས་ཡིད་ཆེས་ག་དེ་སྦེ་ར་ཡོད? དཔེ་དང་སྦྲགས་ཏེ་ཁུངས་བཀལ།
༤. གོང་གི་ཨང་གྲངས་ ༦ པ་ལས་ ༡༠ པ་ཚུན་གྱི་ལེགས་བཤད་ཚུ་དང་ཆ་འདྲ་བའི་བཅུད་དོན་ཅན་གྱི་ ལེགས་བཤད་འབད་རུང་ དཔྱེ་གཏམ་འབད་རུང་ ༢ འཚོལ་ཞིན་ན་ གོ་དོན་འགྲེལ་བཤད་རེ་བཀོད།
༥. འབྲུག་པའི་མངའ་འབངས་སྦེ་སྐྱེས་མི་འདི་ རང་གི་ཁ་རྗེ་དང་བསོད་ནམས་ཡང་ཨིནམ་ལས་ རང་ལུ་བསྟོད་པའི་རྩོམ་ཅིག་རྐྱབ།ཁ་ སྡེ་ཚན་གོ་བསྡུར།
༡. རང་གི་ཕམ་མ་འབད་མི་ སེམས་ཅན་གཅིག་ཡང་མེད། ཟེར་བའི་དོན་ཚན་གྱི་ཐོག་ལུ་ རྩོད་གླེང་འབྲི་རྩོམ་ཅིག་བྲིས།
༢. མངོན་མཐོ་ ལྷ་དང་མིའི་གོ་འཕང་ཐོབ་པའི་རྒྱུ་ ཚུལ་ཁྲིམས་ལས་གཞན་མེད་ཟེར་གསུངས་ནུག། ཨིན་རུང་ ཁྱོད་ཀྱིས་འབད་བ་ཅིན་ གཞན་འོང་སྲིད་ནི་བཟུམ་ཅིག་འདུག་ག? ག་དེ་སྦེ?
༣. ཚོགས་གཉིས་གོང་དུ་སྤེལ་བ་ གོ་ཆའི་བརྩོན་འགྲུས་དང་། དགེ་བའི་ཆོས་རྣམས་གོང་དུ་སྤེལ་བ་ དགེ་བ་ཆོས་སྡུད་ཀྱི་བརྩོན་འགྲུས།སེམས་ཅན་གཞན་གྱི་དོན་ལ་བརྩོན་པ་ སེམས་ཅན་དོན་བྱེད་ཀྱི་བརྩོན་འགྲུས་བཅས་ གསུམ་ལས་ གཙོ་ཆེ་ཤོས་ག་འདི་འོང་ནི་མས?ག་ཅི་སྦེ་?
༤. ཟོ་ཆུན་ལ་བརྟེན་འོབས་ཀྱི་ཆུ། །ཤིན་ཏུ་མཐོ་བའི་རི་རྩེར་འགྲོ། །ཟེར་མི་དང་ ལྗོན་པ་ཆེ་ལ་བརྟེན་པ་ཡི། །འཁྲི་ཤིང་རྩེ་མོ་དགུང་ལ་བསྙེགས།། ཟེར་མི་གཉིས་ཀྱི་གོ་དོན་ རི་མོའི་ཐོག་ལུ་ཕབ།
༥. དཔོན་གོང་མ་ སྐུ་བསོད་དང་ཡོན་ཏན་ཡོད་པ་ཅིན་ འབངས་མི་སེར་ བདེ་སྐྱིད་ལྡནམ་ཨིན་ཟེར་གསུངས་ནུག། འཛམ་བུ་གླིང་ནང་ལུ་ འདི་བཟུམ་གྱི་རྒྱལཔོ་ག་དང་ག་ར་འདུག? རྒྱལཔོ་དེ་གིས་ བདེ་སྐྱིད་ཉག་གཅིག་གི་ཐོག་ལས་སྐྱོང་ཡོད་པའི་ལོ་རྒྱུས་བྲིས།ག་ འོག་གི་མིང་ཚིག་ཚུ་ལག་ལེན་འཐབ་སྟེ་ རྫོང་ཁའི་ཐོག་ལུ་རྗོད་ཚིག་རེ་བཟོ།
༡/ འཁོར་བར། ༢/ ཚུལ་ཁྲིམས། ༣/ ཐམས་ཅད། ༤/ བརྟེན་པ། ༥/ མཛེས་རྒྱན།
བཅུ་གཉིས་པ། མཁས་རྟགས་ཞི་ཞིང་དུལ་བ་འབད་དགོཔ།
མཁས་པ་ཡྩོན་ཏན་ཀུན་ལྡན་དེ། །རླྩོམས་སེམས་མེད་པར་ཞི་ཞིང་དུལ།།
སྙེ་མའི་ཁུར་གྱིས་བརྗིད་པ་ཡི། །ལྗོན་ཤིང་རྩེ་མྩོ་དུད་དེ་གནས།།
མིམིངང་་ཚིཚིགག་་གོགོ་་དོདོནན།། ཀུན་ལྡན= ག་ར་ཆ་ཚང་མི།
རློམས་སེམས= ང་རྒྱལ། ང་ར་དྲག་མནོ་བའི་སེམས།
སྙེ་མ= འབྲས་བུ།
བརྗིད= མཛེས་ཏོག་ཏོ།
དུད= གུག་ནི།
མཁས་པ་ ཡོན་ཏན་ག་ར་ ཡོད་མི་ཅིག་ ཨིན་པ་ཅིན། ང་རྒྱལ་ག་ནི་ཡང་མེད་པར་ ཐུགས་རྒྱུད་ཞི་ཞིང་དུལ་བ་སྦེ་ བཞུགསཔ་
ཨིན། དཔྱེ་འབད་བ་ཅིན། འབྲས་བུ་ག་ནི་བ་ ཕུན་སུམ་ཚོགས་པའི་ ཁུར་ཆ་དང་འདྲ་བའི་གཟི་བརྗིད་ཡོད་པའི་ ལྗོན་ཤིང་འདི་ སྤྱི་
ཏོག་ས་ཁར་གུག་སྟེ་ གནམ་མེད་ས་མེད་ མཛེས་ཏོག་ཏོ་སྦེ་ སྡོད་དོ་བཟུམ་ཅིག་ཨིན།
བཅུ་གསུམ་པ། ཡྩོན་ཏན་མེད་མི་ང་རྒྱལ་མཐ་ྩོདྲགས་ཨིནམ།
ཡྩོན་ཏན་མེད་པའི་སྐྱེ་བྩོ་དེ། །ང་རྒྱལ་གོ་འཕང་ཅི་ལས་མཐྩོ།།
འབྲས་བུའི་བཅུད་ཀྱིས་མ་བཟུང་བའི། །ལྗོན་པ་རེངས་པ་ཆོས་ཉིད་ཡིན།།
མིམིངང་་ཚིཚིགག་་གོགོ་་དོདོནན།། སྐྱེ་བོ་= འཛམ་གླིང་ནང་གི་མི།
གོ་འཕང= དབུ་འཕང་། ས་གོ། ཞིང་ཁམས།
ཅི་ལས་མཐོ= ག་ནི་བ་མཐོཝ།
མ་བཟུང་བ= མེདཔ།
རེངས་པ= རང་རོང་།
ཆོས་ཉིད= རང་བཞིན།
ནང་ན་ཡོན་ཏན་མེད་པའི་མི་དེ་ཚུ་ ང་རྒྱལ་གྱིས་སྦེ་ ཁམས་ག་ནི་བ་མཐོཝ་སྦེ་ འོངམ་ཨིན། དཔྱེ་འབད་བ་ཅིན། ནང་གི་སྙིང་པོ་
འབྲས་བུ་རྡོག་མ་ ག་ནི་ཡང་མེད་པའི་ཤིང་དེ་ཚུ་ ཧེང་སྐལ་ར་ རང་རོང་ སྲ་ཀྲག་ཀྲ་སྦེ་ གནམ་ཁར་ལོངས་ཏེ་སྡོད་མི་གི་ རང་
བཞིན་ཨིན་དོ་ བཟུམ་ཅིག་ཨིན།
བཅུ་བཞི་པ། ཡྩོན་ཏན་ལྷབ་པའི་བསྒང་བརྩོན་ཤུགས་བསྐྱེད་དགོཔ།
བསབ་སྦྱོང་དུས་ན་གཡེལ་བ་དེ། །མཁས་འདྩོད་རེ་བ་འབྲས་མེད་ཡིན།།
མེ་ཏྩོག་སད་ཀྱིས་ཁྱེར་བ་ཡི། །ཤིང་ལས་འབྲས་བུའི་རེ་བ་མེད།།
མིམིངང་་ཚིཚིགག་་གོགོ་་དོདོནན།། བསླབ་སྦྱང= ཡོན་ཏན་ལྷབ་ནི།
གཡེལ་བ= སྒྱད་ངན། ལྷབ་དགོ་མ་མནོཝ།
མཁས་འདོད= མཁསཔ་འབད་དགོ་མནོཝ།
སད= སེརཝ། བ་མོ།
ཡོན་ཏན་ལྷབ་པའི་སྐབས་ལུ་ སྒྱད་ཐག་བསྐྱར་ཏེ་ སྒྱད་ངན་སྦེ་སྡོད་པ་ཅིན། མཁས་པའི་གོ་ས་ འཐོབ་དགོ་མནོ་བའི་ རེ་བ་ཡོད་དེ་
འབད་རུང་ གྲུབ་འབྲས་འབྱུང་མི་ཚུགསཔ་ཨིན། དཔྱེ་འབད་བ་ཅིན། ཤིང་ག་ཅི་ར་ཨིན་རུང་། མེ་ཏོག་ཤར་བའི་སྐབས་ སེརཝ་གིས་
བཅོམ་སྟེ་ བཏང་བཏང་པའི་ ཤིང་དེ་ལས་ འབྲས་བུ་འཐོབ་ནི་གི་ རེ་བ་བསྐྱེད་དེ་དོན་དག་མེདཔ་བཟུམ་ཅིག་ཨིན།
བཅོ་ལྔ་པ། རང་གི་རིག་རལ་འདི་ར་མེད་པ་ཅིན་ཁུངས་མེདཔ།
བློྩོ་གྲོས་རལ་དང་མི་ལྡན་ན། །གོ་ས་མཐྩོ་ཡང་ཁྲེལ་བའི་གཞི།།
ཤིང་ལས་བྱས་པའི་སེང་གེ་དེ། །འཇིགས་འཇིགས་འདྲ་ཡང་སྙིང་པྩོ་མེད།།
མིམིངང་་ཚིཚིགག་་གོགོ་་དོདོནན།། བློ་གྲོས་= བློ་རིག། རིག་པ།
ཁྲེལ་བ= ངོ་ཚ་ནི།
བྱས་པའི་= བཟོ་བཟོ་བའི།
རང་གི་ བློའི་རིག་རྩལ་འདི་ར་ མེདཔ་བཟུམ་ཅིག་འབད་བ་ཅིན། གོ་ས་ག་དེམ་ཅིག་མཐོཝ་སྦེ་ཡོད་རུང་ ངོ་ཚ་བའི་གཞི་ཅིག་ར་ཨིན།
དཔྱེ་འབད་བ་ཅིན། ཤིང་གིས་བཟོ་བཟོཝ་གི་སེངྒེ་དེ་ འདྲོག་སི་སི་ བཟུམ་སྦེ་མཐོང་རུང་ བེམ་པོའི་རང་བཞིན་ཅིག་ འབད་ནི་དེ་གིས་
ཐ་ན་བྱི་ཙི་ཅིག་གིས་ཡང་ འདྲོག་ནི་དང་ འཚེར་ནི་ཚུ་མེད་ནི་ ཨིནམ་ལས། དོན་གྱི་སྙིང་པོ་ག་ནི་ཡང་ མེད་དོ་བཟུམ་ཅིག་ཨིན།
བཅུ་དྲུག་པ། སྙིང་སྟོྩོབས་བསྐྱེད་དགོཔ།
ཙན་དན་ཤུག་པྩོའི་ཀ་བ་གཉིས། །གདུང་མ་འདེགས་པའི་ནུས་པ་མཚུངས།།
སྙིང་སྟོྩོབས་ལྡན་ན་དབུལ་ཕྱུག་གཉིས། །བྱ་བ་བྱེད་པའི་དུས་སུ་འདྲ།།
མིམིངང་་ཚིཚིགག་་གོགོ་་དོདོནན།། འདེགས་= བཏེག།
ནུས་པ= ཤུགས།
མཚུངས= འདྲ།
སྙིང་སྟོབས= སེམས་ཤུགས།
དབུལ= སྤྱང་ཀ།
བྱ་བ་བྱེད= ལཱ་འབད།
ཙན་དན་དང་ ཤུག་པའི་ཤིང་གིས་བཟོ་བཟོཝ་གི་ ཀ་བ་གཉིསཔོ་འདི་ རྒྱུ་སོ་སོ་ཨིན་རུང་ གདུང་ཡར་འཐུ་ནི་ ལ་སོགས་པའི་ ལཱ་
འབད་ནི་གི་ ནུས་པ་འདྲན་འདྲ་ཡོདཔ་ཨིན། དཔྱེ་དེ་བཟུམ་སྦེ། འབད་དགོ་མནོ་བའི་སེམས་ཤུགས་དེ་ར་ ཡོད་དེ་འབད་བ་ཅིན།
ཕྱུགཔོ་དང་སྤྱང་ཀ་ གཉིསཔོ་དེ་ཡང་ ལཱ་འབད་བའི་དུས་ལུ་ ཅོག་ར་འཐདཔ་སྦེ་ འབད་ཚུགསཔ་ཨིན།
སྦྱོང་ལཱ།
ཀཀ་་ སློསློབབ་་ཁཁངང་་དྲིདྲིསས་་ལལནན།།
༡. ཞི་ཞིང་འདུལ་བ་ཟེར་མི་འདི་ དེང་སང་གི་དུས་ལུ་ བསམ་སྤྱོད་ག་བཟུམ་ཅིག་ དགོཔ་ཨིན་ན?
༢. ཡོན་ཏན་མེད་པའི་མི་ཚུ་ ག་ཅི་སྦེ་ དཔའ་མདོག་ཅན་ འོངམ་ཨིན་ན?
༣. ཡོན་ཏན་ལྷབ་མི་དང་ མ་ལྷབ་མིའི་བར་ན་ ཁྱད་པར་ག་ཅི་ར་འདུག?
༤. བློའི་རིག་རྩལ་མེད་པའི་མི་འདི་ སེམས་མེད་མི་ བེམ་པོའི་རང་ཞིན་ཅིག་ཨིན། ཟེར་བ་ཅིན་ ཁྱོད་ཀྱིས་ངོས་ལེན་འབད་འོང་ག?ག་ཅི་སྦེ?
༥. ཧེ་མ་སྤྱང་ཀ་འབད་རུང་ སེམས་ཤུགས་ལས་བརྟེན་ ད་རེས་ཕྱུགཔོ་འགྱོ་ཡོད་པའི་ ལོ་རྒྱུས་ཅིག་བྲིས།ཁཁ་་ སྡེསྡེ་་ཚཚནན་་གོགོ་་བབསྡུསྡུརར།།
༡. མཁས་པ་ཡོན་ཏན་ཀུན་ལྡན་དེ། །རློམས་སེམས་མེད་པར་ཞི་ཞིང་དུལ།། སྙེ་མའི་ཁུར་གྱིས་བརྗིད་པ་ཡི། །ལྗོན་ཤིང་རྩེ་མོ་དུད་དེ་
གནས།། ཟེར་མིའི་ནང་ལས་ དཔེ་དང་ དཔེ་ཅན་ གཉིས་དབྱེ་བ་ཕྱེས་ཞིནམ་ལས་ དེའི་མཚུངས་ཆོས་བྲིས།
༢. མི་དཔའ་མདོག་ཅན་ཚུ་ མི་སྡེ་ནང་ལུ་ ཆ་བཞག་འོང་ག? ག་ཅི་སྦེ?
༣. ཉིན་ཞག་གཅིག་གི་ནང་ལུ་ དཔེ་ཆ་ལྷབ་ནིའི་དུས་ཚོད་དྲག་ཤོས་ ནམ་ཨིན་པས? ག་ཅི་སྦེ?
༤. མི་ཚེ་སྐྱོང་ནིའི་དོན་ལུ་ འབྲི་ལྷག་གི་ཤེས་ཡོན་དང་ རིག་རྩལ་གྱི་ཤེས་ཡོན་གཉིས་ལས་ ག་འདི་གལ་ཆེ་བས? ག་ཅི་སྦེ?
༥. ལམ་འགྲོ་ཆེ་ཆུང་བསོད་ནམས་ཆེ་ཆུང་ཨིན། ཟེར་གསུངས་ཡོད་རུང་ ཐབས་ཤེས་མཁས་པའི་མི་གིས་ སྒྲུབ་མ་ཚུགསཔ་ག་ཅི་ཡང་མེད་ཟེར་ སྒྲུབ་བྱེད་བཀོད་དེ་བྲིས།
གག་་ འོའོགག་་གིགི་་མིམིངང་་ཚིཚིགག་་ཚུཚུ་་ལལགག་་ལེལེནན་་འའཐཐབབ་་སྟེསྟེ་་ རྫོརྫོངང་་ཁཁའིའི་་ཐོཐོགག་་ལུལུ་་རྗོརྗོདད་་ཚིཚིགག་་རེརེ་་བབཟོཟོ།།
༡/ ལྗོན་ཤིང་། ༢/ སྐྱེ་བོ། ༣/ རེ་བ། ༤/ གོ་ས། ༥/ ལྡན་ན།
བཅུ་དྲུག་པ། རང་བཞིན་བཟོང་ངན་ལཱ་གིས་ཤེས།
ལྩོངས་སྤྱོྩོད་མངའ་ཐང་མཉམ་ན་ཡང་། །བཟོང་ངན་ལས་ལ་སྦྱོར་ན་ཤེས།།
ཕྲ་སྦོྩོམ་མཉམ་ཡང་ཆུར་འཕངས་ན། །ཤིང་གི་མགོ་མཇུག་ཤེས་པར་ནུས།།
མིམིངང་་ཚིཚིགག་་གོགོ་་དོདོནན།། མངའ་ཐང= རྒྱུ་ནོར་ལོངས་སྤྱོད།
མཉམ= འདྲ།
ལས་ལ་སྦྱར་ན= ལཱ་འབད་བའི་ཚེ།
ཕྲ་སྦོམ= སྲབ་སྟུག། ཕྱ་སྦོམ།
འཕངས= བཀོ།
རྒྱུ་ནོར་ལོངས་སྤྱོད་དང་ སྟོབས་ཤུགས་ ལ་སོགས་པའི་མངའ་ཐང་ འདྲན་འདྲ་ཡོད་རུང་། བཟང་པོ་ཨིན་ན་དང་། ངན་པ་ཨིནམ་འདི་
ལཱ་ངོ་མ་འབད་དེ་ བལྟ་བའི་ཚེ་ ཤེས་ཚུགས། དཔྱེ་འབད་བ་ཅིན། ཤིང་དུམ་གྱི་ སྦོམ་ཆུང་དང་ཕྱ་ཧིང་ འདྲན་འདྲ་ཡོད་དེ་ མགོ་
མཇུག་གི་ དབྱེ་བ་ཕྱེ་མ་ཚུགསཔ་ཅིག་ཨིན་རུང་ ཆུ་ནང་བཀོ་སྟེ་བལྟ་བ་ཅིན། མགོ་དང་མཇུག་ ག་འདི་ཨིན་ན་ ཤེས་ཚུགས་དོ་ བཟུམ་
ཅིག་ཨིན།
བཅུ་བདུན་པ། ལཱ་ངནམ་ཚར་གཅིག་གིས་ཨ་རྟག་ར་དྩོགས་པ་སྐྱེ་བའི་གཞི་ལུ་འགྱུར་ནི།
ཤིང་ལ་ལན་གཅིག་སྦྲུལ་གནས་དེ། །ཕྱིས་ཀྱང་མཐྩོང་ཚེ་འཇིགས་པ་ལྟར།།
རྐུ་དང་རྫུན་ལ་གཅིག་ཞུགས་པའི། །མི་དེར་རྟག་ཏུ་དྩོགས་པ་སྐྱེ།།
མིམིངང་་ཚིཚིགག་་གོགོ་་དོདོནན།། ལན་གཅིག= ཚར་གཅིག
སྦྲུལ= སྦུལ།
ཕྱིས་ཀྱང = ཤུལ་ལས་ཡང་།
འཇིགས་པ= འདྲོག་ནི།
རྐུ= ཨརཝ་རྐྱབ་མི།
རྫུན= ཤོབ་རྐྱབ་ནི།
གཅིག་ཞུགས= ཚར་གཅིག་འཛུལ་ནི།
ཤིང་ལུ་ཚར་གཅིག་ སྦུལ་གནས་ཏེ་སྡོད་མི་དེ་ལུ་ ཤུལ་ལས་འབད་རུང་ མི་དེ་ཚུ་གིས་ཤིང་དེ་མཐོངམ་ད་ འདྲོགས་པའི་སེམས་ཀྱི་ཚོར་
སྣང་བྱུངམ་ཨིན། དཔྱེ་དེ་བཟུམ་སྦེ། ཨརཝ་བརྐུ་ནི་དང་ ཤོབ་རྐྱབ་ནི་གི་གྱལ་ཁར་ ཚར་གཅིག་འཛུལ་སོཔ་བཟུམ་ཅིག་ འབད་བ་
ཅིན དེ་ལུ་མི་གཞན་གྱིས་དུས་ཨ་རྟག་ར་ དོགས་པ་ཟ་སྟེ་འདྲོགཔ་ཨིན།
བཅོ་བརྒྱད་པ། སྐྱེས་བུ་དམ་པ་ལུ་དམའ་ཕབ་རྐྱབ་པ་ཅིན་རང་ལུ་གནྩོད་ནི་གི་གཞི་ཨིནམ།
ཚེར་མ་རྣ་ྩོཡང་བྲག་རི་ལ། །བསྣུན་ན་རྩེ་མ་ྩོའཇིལ་བར་བྱེད།།
སྐྱེས་བུ་དམ་པར་ཕྲག་དྩོག་གིས། །སྨོྩོད་པ་རང་གི་དམའ་འབེབས་ཡིན།།
མིམིངང་་ཚིཚིགག་་གོགོ་་དོདོནན།། བྲག་རི= བྱག
བསྣུན= གསོབ་ནི།
འཇིལ= ཆག།
སྨོད་པ= སྨད་ནི།
དམའ་འབེབས= དམའ་ཕབ་རྐྱབ་ནི།
རྩང་གི་སྤྱི་ཏོག་ ག་དེམ་ཅིག་རྣོས་ཁིག་ཁི་ཡོད་རུང་ བྱག་ལུ་གསོབ་པ་ཅིན་ རྩེམོ་ཆག་ནི་ཅིག་ལས་མེད། དཔྱེ་དེ་བཟུམ་སྦེ། སྐྱེས་བུ་
དམ་པ་དེ་ཚུ་ལུ་ ཕྲག་དོག་གི་ཐོག་ལས་ སྨདཔ་རྐྱབ་པ་ཅིན་ ཁོང་ལུ་ག་ནི་ཡང་འབད་མི་ཚུགས་པར་ ལོག་སྟེ་ རང་གིས་རང་ དམའ་
ཕབ་འགྱོ་ནི་གི་ གཞི་ཅིག་ལས་མེདཔ་ཨིན།
བཅུ་དགུ་པ། སྐྱིདན་ནམ་མཁའི་བྱ་ཡང་འཁོར།
ནགས་ཚལ་ཕུན་སུམ་ཚྩོགས་པ་དེར། །དྩོན་མེད་ནམ་མཁའི་བྱ་ཡང་འཁོར།།
གང་ན་བདེ་སྐྱིད་འཛོྩོམས་པ་དེར། །མ་བསྡུས་པར་ཡང་སྐྱེ་བྩོ་འདུ།།
མིམིངང་་ཚིཚིགག་་གོགོ་་དོདོནན།། མ་བསྡུས་པར་= མ་འབོ་རུང་།
འདུ= རང་བཞིན་གྱིས་འཛོམས་ནི།
ནགས་ཚལ་ ཕུན་སུམ་ཚོགས་མི་དེ་ནང་ལུ་ དོན་དག་མེད་རུང་ ག་གིས་ཡང་མ་འབོ་པར་ ནམ་མཁའི་བྱ་ཚུ་ རང་བཞིན་གྱིས་
འཁོརཝ་ཨིན། དཔྱེ་དེ་བཟུམ་སྦེ། ག་ཏེ་ལུ་འབད་རུང་འདྲ་ བདེ་སྐྱིད་འཛོམས་པའི་ས་ཆ་དེ་ནང་ ལཱ་ཁག་སྦེ་ བརྡ་སླབ་སྦེ་མ་བཀུག་
རུང་ དེ་ནང་ མི་ཚུ་ག་ར་ རང་བཞིན་གྱིས་ འཛོམས་ཨིན།
ཉི་ཤུ་པ། ཆོས་འབདན་འཇིག་རྟེན་ལས་ཀྱིས་གྲུབ་པ།
ཤིང་གིས་འབྲས་བུ་ལེགས་བསྐྱངས་ན། །ལ་ྩོའདབ་ལ་སྩོགས་ཞར་ལ་འབྱུང་།།
དམ་པའི་ཆོས་ལ་བརྩོན་བྱས་ན། །སྲིད་ཀྱི་དཔལ་ཡང་དེ་ཡིས་འགྲུབ།།
མིམིངང་་ཚིཚིགག་་གོགོ་་དོདོནན།། ལེགས་བསྐྱངས= ལེགས་ཤོམ་བཏགས་ནི།
ཞར་ལ= ཞོར་ཁར།
སྲིད་= ཆབ་སྲིད།
དཔལ་= དཔལ་འབྱོར།
ཤིང་དེ་གིས་ འབྲས་བུ་དེ་ར་ལེགས་ཤོམ་སྦེ་བཏགས་པ་ཅིན། ལོ་འདབ་དང་ཞལ་ལག་དེ་ཚུ་ ཞོར་ཁར་འབྱུངམ་ཨིན། དཔྱེ་དེ་བཟུམ་
སྦེ། དམ་པའི་ཆོས་ལུ་བརྩོན་འགྲུས་བསྐྱེད་དེ་འབད་བ་ཅིན། དེ་གིས་ ཆབ་སྲིད་དང་འབྲེལ་བའི་ དཔལ་འབྱོར་དེ་ཚུ་ཡང་ རང་བཞིན་
གྱིས་ འབྱུངམ་ཨིན་ ཟེར་བའི་དོན་ཨིན།།
སྦྱོང་ལཱ།
ཀ་ སློབ་ཁང་དྲིས་ལན།
༡. ལཱ་ག་ཅི་བཟུམ་ཅིག་ འབད་བཅུག་པ་ཅིན་ མིའི་རང་བཞིན་འདི་ ཧ་གོ་ནི་བཟུམ་ཅིག་འདུག?
༢. ལཱ་ངན་པ་དང་ ལཱ་བཟང་པོ་ཚུ་ དབྱེ་བ་ཕྱེ་སྟེ་ ག་དེ་མང་མང་ ཐོ་བཀོད།
༣. ཕྲག་དོག་གི་སེམས་ཀྱིས་ གཞན་ག་ཅི་ར་འབད་ནི་བཟུམ་ཅིག་འདུག?
༤. ཕུན་སུམ་ཚོགས་པའི་ནགས་ཚལ་ ཟེར་མི་དེ་ནང་ ག་ཅི་ར་འོང་ནི་བཟུམ་ཅིག་འདུག?
༥. ཤིང་གི་ལོ་འདབ་དང་ འབྲས་བུ་གཉིས་ གཅིག་གིས་གཅིག་ལུ་ བརྟེན་དགོཔ་འདུག་ག? ག་ཅི་སྦེ?ཁ་ སྡེ་ཚན་གོ་བསྡུར།
༡. མི་བཟང་ངན་གྱི་སྐོར་ལས་ཤེས་དགོཔ་ཡོད་ག? ག་ཅི་སྦེ?
༡. ཟླ་བ་སྤྲིན་བྲལ་ལྟ་བུར་རྣམ་མཛེས་ཏེ།། ཟེར་གསུང་དོ་བཟུམ་ ཚར་གཅིག་ལཱ་ངན་པའི་དབང་ལུ་ཤོར་རུང་ ལོག་མི་གྲལ་འཛུལ་ནིའི་དོན་ལུ་ འབད་དགོཔ་ག་ཅི་ར་འདུག?
༣. སྐྱེས་བུ་དམ་པ། ཟེར་མི་འདི་ ག་དང་ག་ར་ཨིནམ་སྨོ? དེ་ལུ་དམའ་ཕབ་རྐྱབ་ད་ ག་ཅི་སྦེ་རང་ལུ་གནོདཔ་ཨིན་ན?
༤. རང་གི་རྩ་བར་ཡང་ བདེ་སྐྱིད་ཀྱི་ཚོར་སྣང་བྱུང་སྟེ་ མི་ཚུ་ག་ར་ རང་བཞིན་གྱིས་འཛོམས་དགོ་པ་ཅིན་ ཁྱོད་ལུ་ བསམ་སྤྱོད་ག་ཅི་བཟུམ་ཅིག་དགོ་ནི་མས?
༥. དམ་པའི་ཆོས་ཟེར་མི་འདི་ ག་ཅི་བཟུམ་ཅིག་ལུ་གོཝ་སྨོ? འདི་སྒྲུབ་པའི་ ཞོར་ཁ་ལུ་ སྲིད་དང་འབྲེལ་བའི་ ལཱ་ཚུ་ག་དེ་སྦེ་འབྱུངམ་ཨིན་ན?
ག་ འོག་གི་མིང་ཚིག་ཚུ་ལག་ལེན་འཐབ་སྟེ་ རྫོང་ཁའི་ཐོག་ལུ་རྗོད་ཚིག་རེ་བཟོ།
བཟང་ངན། དོགས་པ། རྩེ་མོ། ཕུན་སུམ་ཚོགས། ལོ་འདབ།
ཨ་ཞེ་སྣང་སའི་རྣམ་ཐར།
དྩོན་ཚན་བདུན་པ།
འདས་ལྩོགམ་སྦེ་འབྱྩོནམ་ད་ ཕྩོ་བྲང་ནང་བཞུགས་མི་ཚུ་གིས་ བཤག་པ་དང་ཁས་བློངས་ཕུལ་བའི་སྐོར།
༉ དེའི་བསྒང་ ཨ་ཞེ་སྣང་ས་དེནི་ ཤར་ཕྱོགས་ཀྱི་སྤང་རིའི་རྩེ་ལུ་ རོ་རས་དཀརཔོ་དེ་གིས་ སྨད་གཡོག་སྦེ་་
སྐུ་ཕུང་བསྡམ་ཐག་སྣམ་བུ་དཀརཔོ་དེ་གིས་ སྟོད་གཡོགཔ་སྦེ་ མེ་ཏོག་གི་ཆརཔ་བབས། འཇའ་འོད་ཀྱི་ གུར་
ཁང་ཕུབ་པའི་ནང་ལུ་ ཞབས་གཉིས་རྡོ་རྗེ་སྐྱིལ་ཀྲུང་དང་། ཕྱག་གཉིས་མཉམ་བཞག་གི་ཕྱག་རྒྱ་དང་བཅསཔ་ རྣམ་
སྣང་ཁྱད་ཆོས་བདུན་ལྡན་གྱི་ངང་ལུ་ བཞུགས་པའི་བར་ན། ད་རུང་ར་ ཕྱག་གཉིས་ཐུགས་ཀར་ཐལ་མོ་སྦྱར་ཞིནམ་
ལས། མཁའ་འགྲོ་སྡེ་ལྔ་ལུ་ གསོལ་འདེབས་ དེ་སྦེ་གསུངས་གནང་ནུག།
བླ་མ་ཡིད་དམ་མཁའ་འགྲོའི་ཚོགས་ལ་འདུད། །ལས་ངན་ཅན་མ་འཁོར་བའི་འདམ་ནས་དྲོངས། །
ཤར་རྡོ་རྗེ་རིགས་ཀྱི་མཁའ་འགྲོ་མ། །སྐུ་མདོག་དཀར་པོ་དུང་གི་མདངས་དང་ལྡན། །
ཕྱག་གཡས་གསེར་གྱི་ཌཱ་རུ་ཁྲོལ་ལོ་ལོ། །ཕྱག་གཡོན་དངུལ་གྱི་དྲིལ་བུ་སི་ལི་ལི། །
ཞི་བའི་ལས་མཛད་དཀར་མོ་འབུམ་གྱིས་བསྐོར། །མི་མཐུན་རྒུད་པའི་ཚོགས་རྣམས་ཞི་བར་མཛོད། །
ལྷོ་ཕྱོགས་རིན་ཆེན་རིགས་ཀྱི་མཁའ་འགྲོ་མ། །སྐུ་མདོག་སེར་མོ་གསེར་ཀྱི་མདངས་དང་ལྡན། །
ཕྱག་གཡས་སེར་གྱི་ཌཱ་རུ་ཁྲོལ་ལོ་ལོ། །ཕྱག་གཡོན་དངུལ་གྱི་དྲིལ་བུ་སི་ལི་ལི། །
རྒྱས་པའི་ལས་མཛད་སེར་མོ་འབུམ་སྡེས་བསྐོར། །མཐུན་རྐྱེན་ལེགས་ཚོགས་ཐམས་ཅད་རྒྱས་པར་མཛོད། །
ནུབ་ཕྱོགས་པདྨ་མ་རིགས་ཀྱི་མཁའ་འགྲོ་མ། །སྐུ་མདོག་དམར་མོ་བྱུ་རུའི་མདངས་དང་ལྡན། །
ཕྱག་གཡས་གསེར་གྱི་ཌཱ་རུ་ཁྲོལ་ལོ་ལོ། །ཕྱག་གཡོན་དངུལ་གྱི་དྲིལ་བུ་སི་ལི་ལི། །
དབང་གི་ལས་མཛད་དམར་མོ་འབུམ་སྡེས་བསྐོར། །ཁམས་གསུམ་བརྟན་གཡོའི་ཆོས་ཀུན་དབང་དུ་བསྡུས། །
བྱང་ཕྱོགས་ལས་ཀྱི་རིགས་ཀྱི་མཁའ་འགྲོ་མ། །སྐུ་མདོག་ལྗང་ཁུ་གཡུ་ཡི་མདངས་དང་ལྡན། །
ཕྱག་གཡས་གསེར་གི་ཌཱ་རུ་ཁྲོལ་ལོ་ལོ། །ཕྱག་གཡོན་དངུལ་གྱི་དྲིལ་བུ་སི་ལི་ལི། །
དྲག་པོའི་ལས་མཛད་ལྗང་མོ་འབུམ་སྡེས་བསྐོར། །ཞིང་བཅུ་ཚང་བའི་དགྲ་བགེགས་ཚར་གཅོད་མཛོད། །
དབུས་ཕྱོགས་བུད་དྷ་རིགས་ཀྱི་མཁའ་འགྲོ་མ། །སྐུ་མདོག་སྔོན་མོ་མུ་མེན་མདངས་དང་ལྡན། །
ཀུན་གྱི་ལས་མཛད་སྔོན་མོ་འབུམ་སྡེས་བསྐོར། །མཆོག་དང་མཐུན་མོང་དངོས་གྲུབ་བདག་ལ་སྩོལ། །
ཟེར་གསུངས་ནུག།
དེ་བསྒང་ ཕུངམོ་སྐྱེལ་མི་ཚུ་གིས་ཡང་ ཨ་ཞེ་སྣང་སའི་ གསུང་སྐད་
བཟུམ་ཅིག་ ལྷང་ལྷང་གོ་སྟེ། སྦོ་ལོགས་ཁར་བལྟ་བར་འོངམ་ད།
ཨ་ཞེ་སྣང་ས་དེནི་ རོ་རས་དཀརཔོ་དེ་གིས་སྟོད་གཡོགས་འབད་བཀབ། སྣམ་བུ་དཀརཔོ་གིས་སྨད་གཡོགས་སྦེ་
མཛད་དེ་ སྐུ་གཟུགས་ ཞབས་སྐྱིལ་ཀྲུང་སྦེ་ མཐོ་ཡོར་ཡོར་བཞུགསཔ་མཐོང་སྟེ། རོ་ལངས་ལོངམ་མིན་ནམ་མནོ་
སྟེ་ མི་ དོན་ཧིང་ཆུང་ཀུ་ཚུ་འདྲོགས་ཏེ་ ལོག་བྱོག་འོངམ་ད། མི་ དོན་ཧིང་སྦོམ་ཚུ་གིས་རྡོ་འཐུ་སྟེ་ རྐྱབ་ནི་
འབདཝ་ད། སྣང་སའི་ཞལ་ལས། ཁྱེད་ཚུ་གིས། ང་ལུ་ དེ་སྦེ་མ་རྐྱབ་པར་བཀའ་དྲིན་བསྐྱང་། ང་སྣང་ས་རོ་ལངས་
མིན། ཤི་ལོག་ཨིན་ཟེར་གསུངསམ་ད། མི་ཚུ་ ག་ར་ཧ་ལས་ ཡིད་ཆེས་ཏེ་ ཕྱག་འཚལ་བྱིན་རླབས་ཞུ་སྟེ། མྱང་
སྟོད་རི་ནང་གི་ དཔོན་གཡོག་ཚུ་གི་སྐུ་མདུན་ལུ་ སྙན་འབུལ་ཞུ་བར་སོང་ནུག།
དེའི་བསྒང་ སྲས་ལྷའུ་དར་པོ་གིས་ ཡུམ་སྣང་ས་གཤགསཔ་ལས་འགོ་བཟུང་སྟེ་ ཉིན་མའི་གསོལཝ་གསོལ་ཆ་
ཡང་ ཞལ་ལུ་མི་འགྱོ། ནུབ་མོ་གཉིད་རྩ་ལས་མ་ལོག་པར་ གཡོགམོ་འཛོམས་པ་སྐྱིད་ཀྱིས་རྒྱབ་ཁར་འབག་
སྦེ་ གཟིམ་ཅུང་གི་སྟེང་ཐོག་ལུ། ངེའི་ ཨ་མ་སྣང་སའི་ སྐུ་ཕུང་བསྐྱལ་སའི་ དུར་ས་ག་ཏེ་ཨིནམ། ཁྱོད་
ཀྱིས་ ང་ལུ་སྟོན་གནང་རྨེ། ང་བཅས་མ་བུ་གཉིས་ཚེ་འདི་ལུ་ ཞལ་དངོས་སུ་མ་མཇལ་རུང་། སྐྱེ་བ་ཕྱི་མར་
དག་པ་མཁའ་སྤྱོད་ཀྱི་ ཞིང་ཁམས་ལུ་ཞལ་མཇལ་ནིའི་དོན་ལུ་ སྨོན་ལམ་ཅིག་བཏབ་དགོཔ་ཡོད་ཟེར་གསུངསམ་
ད། གཡོགམོ་འཛོམས་པ་སྐྱིད་དེ་ཡང་ ཨ་ཞེ་སྣང་ས་སེམས་ཁར་དྲན་ཏེ། བུཚ་དེ་ལུ་ སྙིང་རྗེ་སྟེ་གིས་ མིག་ཆུ་
རང་དབང་མེད་པར་ཤོར་ཏེ་ སྣང་སའི་སྐུ་ཕུང་སྐྱེལ་སའི་ རི་མགུ་ལུ་ ལགཔ་གིས་མཛུབ་ཅུང་དཔག་སྦེ་སྟོནམ་ལས།
སྲས་ལྷའུ་དར་པོ་གིས་ ལགཔ་ཆུང་ཀུ་གཡསཔ་འདི་གིས་ དཔྱལཝ་གུ་བཀལ་ཏེ་ ལེགས་ཤོམ་སྦེ་ གཟིགས་
ཞིནམ་ལས་ ཐུགས་སྐྱོ་བའི་ གླུ་དེ་སྦེ་གསུངས་ནུག།
བརྩེ་བའི་ཕ་ཡི་དྲུང་གིས་ཨ་མ་བསད། །བྱིའུ་ཕྲུག་ཐང་བསྐྱར་བུ་ཆུང་ཤུལ་དུ་ལུས། །
བུ་ཆུང་ཨ་མ་དྲན་པའི་སྐྱོ་གླུ་འདི། །དྲིན་ཅན་ཨ་མས་གསན་ན་དགའ་བ་ལ། །སྐད་ཡིག་དང་རྩོམ་རིག། སློབ་རིམ་བཅུ་གཉིས་པ།
ཕར་ལ་ལྟོས་དང་གཡོག་མོ་འཛོམས་པ་སྐྱིད། །ཨ་མའི་སྐུ་གདུང་སྐྱེལ་སའི་རི་རྩེ་དེར། །
བྱ་རྒྱལ་རྒོད་པོའི་གཤོག་བསྒྱུར་མི་འདུག་གོ །ཕོ་རོག་ནག་ཆུང་ལྡིང་འཁོར་མི་བྱེད་པར། །
འཇའ་དང་འོད་ཀྱི་གུར་ཁང་ཕུབ་ནས་འདུག །བུ་ཆུང་ཤར་རིའི་རྩེ་ལ་སྐྱེལ་རོགས་མཛོད། །
ཨ་མའི་སྐུ་གདུང་ཡོད་སར་འཁྲིད་རོགས་མཛོད། །
ཟེར་གསུངས་པའི་སྐབས་ལུ། སྣང་སའི་ སྐུ་ཕུང་སྐྱེལ་མི་ཚུ་གིས་ མྱང་སྟོད་རི་ནང་པའི་དཔོན་གཡོག་ཚུ་ ག་ར་ལུ་
ཨ་ཞེ་སྣང་ས་འདི་ རོ་ལངས་མིན་པར་འདས་ལོག་འསྦེ་ འབྱོན་ལུགས་ཀྱི་གཏམ་སྙན་འབུལ་ཞུཝ་ད། དཔོན་
སྒྲ་ཆེན་པ་ཡབ་སྲས་གཉིས་དང་ སྲས་ལྷའུ་དར་པོ་ཡང་ གཡོགམོ་འཛོམས་པ་སྐྱིད་ཀྱིས་སྒལ་ཏོ་གུ་འབག་ཞིནམ་
ལས། ཤར་ཕྱོགས་ཀྱི་ སྤང་རི་གུ་གཟིགས་ཞིབ་ གནང་མར་འབྱོནམ་ད། ཨ་ཞེ་སྣང་ས་དེནི་ རོ་རས་ཀྱི་སྟོད་
གཡོགས་དང་ སྣམ་བུ་དཀརཔོ་གྱིས་སྨད་གཡོགས་མཛད་དེ། འཇའ་འོད་ཀྱི་གུར་ཁང་ཕུབ་པའི་ནང་ལུ། མེ་ཏོག་གི་
ཆརཔ་ འབབ་པའི་བསྒང་ལུ་གཟིགས་ཏེ། མྱང་སྟོད་རི་ནང་པའི་དཔོན་ སྒྲ་ཆེན་པ་ཡབ་སྲས་གཉིས་ཀྱིས་ སྣང་ས་
འོད་འབུམ་གྱི་ སྐུ་གསུང་ཐུགས་དང་འགལ་བའི་ལཱ་ངན་པ་ སྔོན་མར་འབད་མི་ཚུ་ལུ་ སེམས་འགྱོད་པ་སྦོམ་བསྐྱེད་དེ་
བཤགས་པ་དང་། ད་རུང་ ཤུལ་ལས་ཡང་ མྱང་སྟོད་རི་ནང་པའི་ ཁྱིམ་ཐབ་གཙོ་བོར་འབད་དེ་ ཨ་རྟག་ཧ་ལུགས་
བཞུགས་དགོཔ་འབད་ ཞུ་བ་དེ་སྦེ་ཕུལ་ནུག།
ཕ་གཅིག་བླ་མ་རྣམས་ལ་སྐྱབས་སུ་མཆི། །མ་དང་མཁའ་འགྲོའི་ཚོགས་ལ་གསོལ་བ་འདེབས། །
ཚུར་ལ་གསོན་དང་སྣང་ས་འོད་འབུམ་ལགས། །དཔོན་པོ་སྒྲ་ཆེན་ཕ་བུ་གཉིས་ལ་གསོན། །
མཛེས་པའི་སྐུ་ལུས་སྨྱུག་གསར་ལྡེམ་འཁྱུག་འདི། །སྣང་སྟོང་ལྷ་སྐུ་ཡིན་པ་མ་ཤེས་པར། །
འདོད་ཆགས་དབང་གིས་བག་མེད་ལས་ལ་སྤྱོད། །ཁྱོད་སྐུར་བསྡོ་བ་ཐམས་ཅད་མཐོལ་ལོ་བཤགས། །
སྣང་སའི་གསུང་དབྱངས་ལྷ་ཡི་རོལ་མོ་འདི། །གྲགས་སྟོང་སྔགས་ཀྱི་སྒྲ་རུ་མ་ཤེས་པར། །
ཞེ་སྡང་དབང་གིས་ཁོང་ཁྲོ་ཚིག་རྩུབ་ཐལ། །ཁྱོད་གསུང་བཅག་པ་ཐམས་ཅད་མཐོལ་ལོ་བཤགས། །
སྣང་ས་ཐུགས་དགོངས་དངུལ་དཀར་མེ་ལོང་དེ། །བདེ་སྟོང་ཟུང་འཇུག་ཡིན་པ་མ་ཤེས་པར། །
གཏི་མུག་དབང་གིས་ངན་སྤྱོད་སྣ་ཚོགས་བྱས། །ཁྱོད་ཐུགས་དཀྲུགས་པ་ཐམས་ཅད་མཐོལ་ལོ་བཤགས། །
བདག་ཅག་མ་རིག་རྨོངས་པའི་སེམས་ཅན་གྱིས། །རིགས་བཟང་མཁའ་འགྲོ་སྣང་ས་འོད་འབུམ་ལ། །
སྐུ་གསུང་ཐུགས་དང་འགལ་བ་ཅི་བགྱིས་རྣམས། །བཟོད་པར་བཞེས་ལ་ཐུགས་རྗེས་གཟུང་དུ་གསོལ། །
རི་ནང་དཔོན་པོ་སྒྲ་ཆེན་མ་དགོངས་ཀྱང་། །གྲགས་པ་བསམ་གྲུབ་དགོངས་ནས་ལོག་རོགས་མཛོད། །
ཚེ་གང་གཏན་གྱི་གྲོགས་པོ་ཡུན་དགོངས་ཏེ། །དཔོན་མོ་སྣང་ས་ཁྱིམ་ལ་ལོག་རོགས་མཛོད། །
ཨ་ནེ་སྙིད་མོ་ནེ་ཙོ་མ་དགོངས་ཀྱང་། །ལྷའུ་དར་པོ་དགོངས་ནས་ལོག་རོགས་མཛོད། །
རང་ལུས་ཤ་ནས་བྱུང་བའི་ཡིན་དགོངས་ཏེ། །དཔོན་མོ་སྣང་ས་ཁྱིམ་ལ་ལོག་རོགས་མཛོད། །
ཕོ་གཡོག་བསོད་ནམས་དཔལ་སྐྱེད་མ་དགོངས་ཀྱང་། །མོ་གཡོག་འཛོམས་སྐྱིད་དགོངས་ཏེ་ལོག་རོགས་མཛོད། །
ན་ཆུང་འདྲིས་མའི་གྲོགས་མོ་ཡིན་དགོངས་ཏེ། །དཔོན་མོ་སྣང་ས་ཁྱིམ་ལ་ལོག་རོགས་མཛོད། །
འབངས་དང་འཁོར་གཡོག་མི་སེར་མ་དགོངས་ཀྱང་། །རང་གི་ཕ་མ་བསམས་ནས་ལོག་རོགས་མཛོད། །
བཀའ་དྲིན་ཅན་གྱི་ཡབ་ཡུམ་ཡོད་དགོངས་ཏེ། །དཔོན་མོ་སྣང་ས་ཁྱིམ་ལ་ལོག་རོགས་མཛོད། །
ཟེར་ཞུཝ་ད། འདས་ལོག་ཆོས་མཛད་མ་ སྣང་ས་འོད་འབུམ་དེ་གིས་ འཇིག་རྟེན་གྱི་བྱ་བ་ལུ་ཐུགས་སྐྱོ་བ་བསྐྱེད་དེ་
ཞེན་པ་ལོག་པའི་རྒྱུ་མཚན་ག་ར་དཔོན་སྒྲ་ཆེན་པ་ཡབ་སྲས་གཉིས་ལུ་ གླུ་ལན་དེ་སྦེ་ གསུངས་གནང་ནུག།
དུག་ལྔ་ཡེ་ཤེས་ལྔ་རུ་སྒྱུར་མཛད་པའི། །རིགས་ལྔའི་མཁའ་འགྲོ་ལྔ་ལ་སྙིང་ནས་འདུད། །
ཚུར་ལ་གསོན་དང་དཔོན་པོ་སྒྲ་ཆེན་པ། །ཡང་གཅིག་གསོན་དང་གྲགས་པ་བསམ་གྲུབ་ལགས། །
མྱང་སྟོད་རི་ནང་དཔོན་པོ་ཡབ་སྲས་གཉིས། །ལས་ངན་ཆོས་མེད་བུ་མོ་བདག་ལ་དགོངས། །
ཨ་མའི་བུ་མོ་སྣང་ས་འོད་འབུམ་ང་། །མ་ཤི་གསོན་པོ་སྡོད་པའི་དུས་ཙ་ན། །
སྡོད་ན་ཁང་པ་གང་སྐྱིད་ནང་དུ་སྡོད། །བུ་མོ་མི་རྟག་འཆི་བ་འབྱུང་ཙ་ན། །
ཤར་ཕྱོགས་སྤང་རིའི་དུར་ཁྲོད་ཁ་འདིར་བསླེབས། །འཇིག་རྟེན་ས་ཁང་ཕྱོགས་ལ་སྐྱོ་བ་བསྐྱེད། །
ཀ་བཞི་གདུང་བརྒྱད་ཕྱོགས་ལ་ཞེན་པ་ལོག །ཨ་མའི་བུ་མོ་སྣང་ས་འོད་འབུམ་ང་། །
མ་ཤི་གསོན་པོར་སྡོད་པའི་དུས་ཙ་ན། །འགྲོ་བ་འགྲོས་ཆེན་རྟ་པོའི་སྟེང་དུ་བཞོན། །
བུ་མོར་མི་རྟག་འཆི་བ་འབྱུང་ཙ་ན། །རྟ་ཕོ་མེད་པར་དམྱལ་བའི་འཕྲང་ལ་འཁྲིད། །
བཞོན་པ་རྟ་ཕོའི་ཕྱོགས་ལ་སྐྱོ་བ་བསྐྱེད། །གྱི་ལིང་རྟ་ཕོའི་ཕྱོགས་ལ་ཞེན་པ་ལོག །
ཨ་མའི་བུ་མོ་སྣང་ས་འོད་འབུམ་ང་། །མ་ཤི་གསོན་པོར་སྡོད་པའི་དུས་ཙ་ན། །
ཉེ་འབྲེལ་འཁོར་གཡོག་མང་པོས་མཐའ་ནས་བསྐོར། །བུ་མོར་མི་རྟག་འཆི་བ་འབྱུང་ཙ་ན། །
འཁོར་གཡོག་མེད་པར་རང་ཉིད་གཅིག་པུར་འཁྱམས། །འཇིག་རྟེན་འཁོར་གཡོག་ཕྱོགས་ལ་སྐྱོ་བ་བསྐྱེད། །
གཉེན་དང་ཉེ་བའི་ཕྱོགས་ལ་ཞེན་པ་ལོག །ཨ་མའི་བུ་མོ་སྣང་ས་འོད་འབུམ་ང་། །
མ་ཤི་གསོན་པོར་སྡོད་པའི་དུས་ཙ་ན། །རིན་ཆེན་རྒྱན་བཏགས་འཇམ་ཕྲུགས་སྣ་ལྔ་གྱོན། །
བུ་མོ་མི་རྟག་འཆི་བ་འབྱུང་ཙ་ན། །གོས་རྒྱན་མེད་པར་བར་དོར་འཁྱམས་དགོས་བྱུང་། །
འཇིག་རྟེན་རྒྱན་གོས་ཕྱོགས་ལ་སྐྱོ་བ་བསྐྱེད། །གསེར་གཡུ་མུ་ཏིག་ཕྱོགས་ལ་ཞེན་པ་ལོག །
ཨ་མའི་བུ་མོ་སྣང་ས་འོད་འབུམ་ང་། །མ་ཤི་གསོན་པོར་སྡོད་པའི་དུས་ཙ་ན། །
ཞིམ་མངར་བཟའ་བཏུང་མང་པོས་ལུས་པོ་འཚོ། །བུ་མོ་མི་རྟག་འཆི་བ་འབྱུང་ཙ་ན། །
ཟས་ནོར་ལྟ་ཅི་ལུས་ཀྱང་བཞག་ནས་འགྲོ། །འཇིག་རྟེན་ཟས་གོས་ཕྱོགས་ལ་སྐྱོ་བ་བསྐྱེད། །
གཟུགས་མཛེས་བུ་མོའི་ལུས་ལ་ཞེན་པ་ལོག །ཨ་མའི་བུ་མོ་སྣང་ས་འོད་འབུམ་ང་། །
མ་ཤི་གསོན་པོར་སྡོད་པའི་དུས་ཙ་ན། །མགོ་འདྲེན་དཔོན་པོས་གཞན་གྱི་ཁ་ལ་གསན། །
བུ་མོར་མི་རྟག་འཆི་བ་འབྱུང་ཙ་ན། །མཐོལ་བཤགས་བཟོད་གསོལ་འགྱོད་པ་བསྐྱེད་ཁུལ་བྱེད། །
འཇིག་རྟེན་ཁྱོ་བོའི་ཕྱོགས་ལ་སྐྱོ་བ་བསྐྱེད། །དཔོན་པོ་སྒྲ་ཆེན་ཕྱོགས་ལ་ཞེན་པ་ལོག །
ཨ་མའི་བུ་མོ་སྣང་ས་འོད་འབུམ་ང་། །མ་ཤི་གསོན་པོར་སྡོད་པའི་དུས་ཙ་ན། །
གཏན་གྲོགས་ཁྱོ་གས་རྡུང་ཐག་དྲག་པོ་གཏོང་། །བུ་མོར་མི་རྟག་འཆི་བ་འབྱུང་ཙ་ན། །
སྣང་སའི་དགོངས་རྫོགས་ཡིན་ཞེས་དགེ་རྩ་བྱས། །འཇིག་རྟེན་གྲོགས་ཀྱི་ཕྱོགས་ལ་སྐྱོ་བ་བསྐྱེད། །
གྲགས་པ་བསམ་གྲུབ་ཕྱོགས་ལ་ཞེན་པ་ལོག །ཨ་མའི་བུ་མོ་སྣང་ས་འོད་འབུམ་ང་། །
མ་ཤི་གསོན་པོར་སྡོད་པའི་དུས་ཙ་ན། །ཨ་ནེ་སྙིད་མོས་དཀྲུགས་ཤིང་སྣ་ཚོགས་བྱས། །
བུ་མོར་མི་རྟག་འཆི་བ་འབྱུང་ཙ་ན། །བཅོས་མ་བྱས་ནས་སྡུག་བསྔལ་མཆི་མ་འདོན། །
འཇིག་རྟེན་སྙིད་མོའི་ཕྱོགས་ལ་སྐྱོ་བ་བསྐྱེད། །སྙིད་མོ་ནེ་ཙོའི་ཕྱོགས་ལ་ཞེན་པ་ལོག །
ཨ་མའི་བུ་མོ་སྣང་ས་འོད་འབུམ་ང་། །མ་ཤི་གསོན་པོར་སྡོད་པའི་དུས་ཙ་ན། །
ལྷ་འུ་དར་པོ་བསམས་ནས་ལས་ཀ་བྱས། །བུ་མོར་མི་རྟག་འཆི་བ་འབྱུང་ཙ་ན། །
གཅེས་པའི་བུ་ཆུང་འཁོར་བའི་འདོགས་ཐག་ཡིན། །འཇིག་རྟེན་བུ་ཡི་ཕྱོགས་ལ་སྐྱོ་བ་བསྐྱེད། །
ལྷའུ་དར་པོའི་ཕྱོགས་ལ་ཞེན་པ་ལོག །བུ་མོ་ང་ནི་མི་སྡོད་ཆོས་ལ་འགྲོ། །
སྣང་ས་འོད་འབུམ་མི་སྡོད་རི་ཁྲོད་འགྲིམས། །ཨ་མའི་བུ་མོ་སྣང་ས་མེད་ན་ཡང་། །
ཁྱིམ་ཐབ་གྲོགས་ཀྱིས་ཕྱག་ཐོགས་ག་ལ་ཡོད། །བུ་མོ་གང་མཛེས་བག་མར་བླངས་ནས་ཀྱང་། །
འཁོར་བའི་བཙོན་རར་ཡབ་སྲས་ག་ལེར་བཞུགས། །
ཟེར་གསུངསམ་ད་ལུ། རི་ནང་དཔོན་སྒྲ་ཆེན་པ་ཡབ་སྲས་གཉིསནི་ ཨ་ཞེ་སྣང་ས་ར་ ཐུགས་བདེན་མནོ་སྟེ་ གསུང་
ལན་ག་ནི་ཡང་ཞུ་མ་ཚུགས། ཕར་ལོག་སྟེ་ཡང་ འགྱོ་མ་ནུམ་པར་ སེམས་ལུ་འགྱོད་པ་ གནམ་མེད་ས་མེད་
བསྐྱེད་དེ་ ལགཔ་གཉིས་ཐལ་མོ་སྦྱར་ཏེ་ མིག་ཆུ་ཤོར་ཡི་ར་ ཡུདཔ་ཐེངས་ཅིག་ཁུ་སིམ་སིམ་འབད་ སྡོད་དགོཔ་
བྱུང་ནུག།
སྦྱོང་ལཱ།
འོག་གི་མིང་ཚིག་ཚུ་གོ་དོན་ ཚིག་མཛོད་ནང་ལས་ལྷབ་ཞིནམ་ལས་ ཚིག་དེ་ཚུ་ ལག་ལེན་འཐབ་སྟེ་ རྗོད་ཚིག་བཟོ།
༡- མདངས། ༢- དགྲ་བགེགས། ༣- ཁང་པ།
༤- བསླེབས། ༥- འཁོར་གཡོག།
དདྩོནྩོན་་ཚཚནན་་བབརྒྱརྒྱདད་་པཔ།།
གཤིན་རྗེའི་གཡུས་ཁ་ལས་ ལྩོག་སྟེ་འབྱྩོནམ་ད་ ཕྩོ་བྲང་ནང་རྟེན་འབྲེལ་ བརྩི་སྲུང་ཞུ་བའི་མཛོད་པ།
དེ་ལས་ སྲས་ལྷའུ་དར་པོ་གིས་ གཡོགམོ་འཛོམས་པ་སྐྱིད་ཀྱི་ རྒྱབ་ཁ་ལས་ ས་ཁར་བབས་ཏེ་ ཡུམ་སྣང་སའི་ ཕང་མར་བྱོན་
ཞིནམ་ལས་ སྤྱན་ཆབ་ཤོར་ཡི་ར་ སྣང་ས་ལུ་ཞུ་བ་ དེ་སྦེ་ཕུལ་ནུག།
ཚུར་ལ་གསོན་དང་རིགས་བཟང་མཁའ་འགྲོ་མ། །ཨ་མ་སྣང་ས་བུ་ཆུང་བདག་ལ་གསོན།།
ཨ་མ་ལན་ཅིག་ཤི་ནས་སླར་ལོག་པ། །འདི་ནི་རྨི་ལམ་ཡིན་ནམ་མངོན་སུམ་ཡིན།།
རྨི་ལམ་ཡིན་ན་བུ་ཆུང་སྣང་བ་སྐྱོ། །མངོན་སུམ་ཡིན་ན་བུ་ཆུང་ལོས་ཀྱང་དགའ།།
ཨ་མ་ཤི་ནས་ལོག་པར་ངོ་མཚར་ཆེ། །འདི་འདྲ་རོ་ལངས་ཡིན་ནམ་འདས་ལོག་ཡིན།།
རོ་ལངས་ཡིན་ན་བུ་ཆུང་གསོད་རོགས་ཀྱིས། །འདས་ལོག་ཡིན་ན་བུ་ཆུང་རྗེས་སུ་བཟུང་།།
དྲིན་ཅན་མ་དང་བྲལ་བའི་བུ་ཆུང་ང་། །བླ་མ་མེད་པའི་རབ་བྱུང་བཙུན་པ་འདྲ།།
ལྷ་ཆོས་བྱས་ཀྱང་སངས་རྒྱས་གང་ནས་ཡོང་། །དེ་ཚོ་བསམས་ནས་མ་བུ་འབྲལ་མེད་མཛོད།།
དྲིན་ཅན་མ་དང་བྲལ་བའི་བུ་ཆུང་ང་། །དཔོན་པོ་མེད་པའི་མངའ་འབངས་མི་སེར་འདྲ།།
ཁྲལ་འཇལ་ཁྲིམས་ཁུར་བྱས་ཀྱང་སྡུག་ལས་གཏོང་། །དེ་ཚོ་བསམས་ནས་མ་བུ་འབྲལ་མེད་མཛོད།།
དྲིན་ཅན་མ་དང་བྲལ་བའི་བུ་ཆུང་ང་། །དཔའ་རྩལ་མེད་པའི་སྟག་ཤར་གཞོན་པ་འདྲ།།
སྤྱང་གྲུང་འཛོམས་ཀྱང་དགྲ་འདུལ་གཉེན་མི་འཁྱོངས། །དེ་ཚོ་བསམས་ནས་མ་བུ་འབྲལ་མེད་མཛོད།།
དྲིན་ཅན་མ་དང་བྲལ་བའི་བུ་ཆུང་ང་། །མགོ་ལོ་མེད་པའི་སྨན་ཆུང་བུ་མོ་འདྲ།།
རྒྱན་གོས་གཡུ་བྱུར་འཛོམས་ཀྱང་གྲོགས་མི་རྙེད། །དེ་ཚོ་བསམས་ནས་མ་བུ་འབྲལ་མེད་མཛོད།།
ཨ་མ་ཁྱིམ་ལ་ཅིས་ཀྱང་ལོག་རོགས་མཛོད།།
ཟེར་ཞུཝ་ད་ ཡུམ་སྣང་ས་ཡང་ བུ་ཆུང་ལྷའུ་དར་པོ་ལུ་ གནམ་མེད་ས་མེད་ སྙིང་རྗེ་བསྐྱེད་དེ་ སྤྱན་ཆབ་ལེ་ཤ་ རང་དབང་མེད་པར་
ཤོར་རུང་ བུ་ཆུང་གི་འདོད་པ་བཟུམ་ ཁྱིམ་ན་ལོག་འགྱོ་བ་ཅིན་ ཆོས་ལུ་བར་ཆད་རྐྱབ་ནི་ཨིན་མས་མནོ་སྟེ་ བུ་ཆུང་ལྷའུ་དར་པོའི་དབུ་
གུ་ སྣང་སའི་ཕྱག་ དར་དཀརཔོ་གི་ཡོལ་བ་རྐྱངམ་བཟུམ་དེ་གིས་ གཞོང་ཡི་ར་ཡུམ་སྣང་ས་གིས་ བུ་ཆུང་ལྷའུ་དར་པོ་ལུ་ གླུ་འདི་
གསུངས་ནུག།
ཕ་གཅིག་བླ་མ་རྣམས་ལ་ཕྱག་འཚལ་ལོ། །མ་དང་མཁའ་འགྲོའི་ཚོགས་ལ་སྙིང་ནས་འདུད།།
ཚུར་ལ་གསོན་དང་ཁོག་ནང་སྙིང་གི་བུ། །ལྷའུ་དར་པོ་ཨ་མའི་གླུ་ལ་ཉོན།།
ཨ་མ་ང་ནི་རོ་ལངས་ག་ནས་ཡིན། །ལན་ཅིག་ཤི་ནས་འདས་ལོག་བྱུང་བ་ཡིན།།
འདི་འདྲ་རྨི་ལམ་སྒྱུ་མ་ཅི་ལ་ཡིན། །མངོན་སུམ་བདེན་པ་ཡིན་པས་དགའ་བར་མཛོད།།
འོན་ཀྱང་སྐྱེ་བ་ཐམས་ཅད་མི་འཆི་ཞིང་། །ཤི་ཚད་ཐམས་ཅད་འདས་ལོག་ག་ནས་ཡོང་།།
དེ་ཕྱིར་ཨ་མས་ལྷ་ཆོས་མ་བྱེད་ན། །མི་རྟག་འཆི་བ་ནམ་ཡོང་ཆ་མེད་ཡིན།།
གངས་སེང་དཀར་མོ་གཡུ་རལ་རྒྱས་པ་དེ། །གངས་རི་དཀར་པོ་ང་ལ་མ་ཆགས་ཤིག།
ང་ལས་ལྷག་པའི་གངས་དཀར་ཏེ་སེ་ཡོད། །གངས་རི་ང་ནི་ཉི་མས་བཞུ་ཉེན་འདུག།
ཐང་དཀར་རྒོད་པོ་གཤོག་རྩལ་འཛོམས་པ་ཁྱོད། །བྲག་སྟོད་མཐོན་པོ་ང་ལ་མ་ཆགས་ཤིག།
ང་ལས་ལྷག་པའི་རི་རྒྱལ་ལྷུན་པོ་ཡོད། །བྲག་རི་ང་ནི་ཐོག་གིས་གཏོར་ཉེན་འདུག།
བཅོ་བརྒྱད་ཤྭ་བ་དུང་རྭ་རྒྱས་པ་ཁྱོད། །སྤང་སྟོད་བདེ་མོ་ང་ལ་མ་ཆགས་ཤིག།
ང་ལས་ལྷག་པའི་རྩྭ་ཆུ་གང་འཛོམས་ཡོད། །སྤང་རི་ང་ནི་སད་ཀྱིས་ཁྱེར་ཉེན་འདུག།
ཉ་ཆུང་གསེར་མིག་འཁྱུག་འགྲོས་མཁས་པ་ཁྱོད། །མཚོ་སྟོད་མཐོན་པོ་ང་ལ་མ་ཆགས་ཤིག།
ང་ལས་ལྷག་པ་རྒྱ་མཚོ་ཆེན་པོ་ཡོད། །མཚོ་མོ་ང་ནི་ཐན་པས་སྐམ་ཉེན་འདུག།
ཨ་མའི་བུ་ཆུང་ལྷ་འུ་དར་པོ་ཁྱོད། །འདས་ལོག་སྣང་ས་ང་ལ་མ་ཆགས་ཤིག།
ང་ལས་ལྷག་པའི་དཔོན་པོ་ཡབ་སྲས་ཡོད། །ཨ་མ་མི་རྟག་འཆི་བར་འབྱུང་ཉེན་འདུག།
དེ་ཚོ་གསན་པ་ཨེ་བྱུང་ཨ་མའི་བུ། །ལྷའུ་དར་པོ་ཐུགས་ལ་དེ་ལྟར་ཞོག།
ཟེར་གསུངསམ་ད་ སྲས་ལྷའུ་དར་པོ་གིས་ཡུམ་སྣང་ས་འོད་འབུམ་ལུ་ ད་རུ་ར་ ཞུ་བ་ལོག་སྟེ་ འདི་བཟུམ་ཕུལ་ནུག།
བརྩེ་བའི་ཐུགས་རྗེས་རྟག་པར་རྗེས་བཟུང་བ། །བྱམས་མགོན་ཨ་མ་ཡང་གཅིག་བདག་ལ་གསོན།།
ཕ་མས་འཁོར་བའི་ས་བོན་མ་བཏབ་ན། །བུ་ངས་འཁོར་བའི་འདོགས་ཐག་ཅི་ལ་བྱེད།།
གངས་སྟོད་མཐོན་པོའི་སེང་གེ་དཀར་མོ་ང་། །གངས་རི་དཀར་པོ་ཁྱོད་ལ་མ་ཆགས་ན།།
ཁ་ཆར་བུ་ཡུག་གནོད་པ་མ་འབྱུང་ཡང་། །དར་སེང་དཀར་མོ་གཡུ་རལ་རྒྱས་དུས་མེད།།
སེང་གེ་ང་ལ་གཡུ་རལ་མ་རྒྱས་བར། །གངས་རི་དཀར་མོ་ཅིས་ཀྱང་བཞུགས་རོགས་མཛོད།།
དར་སེང་དཀར་མོ་གཡུ་རལ་རྒྱས་པའི་དུས། །གངས་དང་སེང་གེ་བསྡེབས་ནས་ལྷ་ཆོས་བྱེད།།
དེའི་བར་གངས་རི་ཉི་མས་མ་བཞུ་བར། །དགོང་མོའི་གྲིབ་སོ་མགྲོན་དུ་བོས་པས་ཆོག།
བྲག་སྟོད་མཐོན་པོའི་ཐང་དཀར་རྒོད་པོ་ང་། །མཐོ་བཙན་བྲག་དམར་ཁྲོད་ལ་མ་ཆགས་ན།།
མདའ་མཁན་དཔའ་བོའི་གནོད་པ་མ་འབྱུང་ཡང་། །ཐང་དཀར་རྒོད་པོའི་གཤོག་སྒྲོ་སྐྱེ་དུས་མེད།།
རྒོད་པོ་ང་ཡི་རྩེ་སྒྲོ་མ་སྐྱེ་བར། །བྲག་སྟོད་མཐོན་པོ་ཅིས་ཀྱང་བཞུགས་རོགས་མཛོད།།
ཐང་དཀར་རྒོད་པོ་རྩེ་སྒྲོ་རྒྱས་པའི་དུས། །བྲག་དང་རྒོད་པོ་བསྡེབས་ནས་ལྷ་ཆོས་བྱེད།།
དེའི་བར་བྲག་རི་ཐོག་གིས་མི་གཏོང་བར། །ནུས་ལྡན་སྔགས་འཆང་མགྲོན་དུ་བོས་པས་ཆོག།
སྤང་སྟོད་མཐོན་པོའི་ཤྭ་བ་སྨུག་ཆུང་ང་། །སྤང་ལྗོངས་བདེ་མོ་ཁྱོད་ལ་མ་ཆགས་ན།།
ལིང་པ་ཁྱི་འཁྲིད་གནོད་པ་མ་འབྱུང་ཡང་། །ཤྭ་བ་སྨུག་ཆུང་དུང་རྭ་རྒྱས་དུས་མེད།།
ཤྭ་བ་སྨུག་ཆུང་དུང་རྭ་མ་རྒྱས་བར། །སྤང་སྟོད་མཐོན་པོ་ཅིས་ཀྱང་བཞུགས་རོགས་མཛོད།།
ཤྭ་བ་སྨུག་ཆུང་དུང་རྭ་རྒྱས་པའི་དུས། །སྤང་དང་ཤ་བ་བསྡེབས་ནས་ལྷ་ཆོས་བྱེད།།
དེའི་བར་སྤང་རི་སད་ཀྱིས་མི་ཁྱེར་བར། །ལྷོ་སྤྲིན་སྨུག་པོ་མགྲོན་དུ་བོས་པས་ཆོག།
མཚོ་སྟོད་མཐོན་པོའི་ཉ་ཆུང་གསེར་མིག་ང་། །གཙང་ཆབ་སྔོན་མོ་ཁྱོད་ལ་མ་ཆགས་ན།།
ལྕགས་ཀྱུ་ངར་མའི་གནོད་པ་མ་འབྱུང་ཡང་། །ཉ་མོའི་ལུས་ཀྱིས་འཁྱུག་འགྲོས་ཤེས་དུས་མེད།།
ཉ་མོ་ང་ལ་གསེར་མིག་མ་རྒྱས་བར། །གཙང་ཆབ་སྔོན་མོ་ཅིས་ཀྱང་བཞུགས་རོགས་མཛོད།།
ཉ་ཆུང་གསེར་མིག་འཁྱུག་འགྲོས་ཡོང་བའི་དུས། །མཚོ་དང་ཉ་མོ་བསྡེབས་ནས་ལྷ་ཆོས་བྱེད།།
དེའི་བར་མཚོ་མོ་ཐན་པས་མི་སྐམ་པ། །མཚོ་སྨན་རྒྱལ་མོ་མགྲོན་དུ་བོས་པོས་ཆོག།
ཨ་མའི་བུ་ཆུང་ལྷའུ་དར་པོ་ང་། །དྲིན་ཅན་ཨ་མ་ཁྱོད་ལ་མ་ཆགས་ན།།
མི་རྟག་འཆི་བའི་གནོད་པ་མ་འབྱུང་ཡང་། །བུ་ཆུང་ང་ལ་ལུས་བསྐྱེད་ཡོང་དུས་མེད།།
ལྷའུ་དར་པོ་རང་མགོ་མ་འཐོན་པར། །ཨ་མ་སྣང་ས་ཅིས་ཀྱང་བཞུགས་རོགས་མཛོད།།
ཨ་མའི་བུ་ཆུང་རང་མགོ་འཐོན་པའི་དུས། །ངེད་རང་མ་བུ་བསྡེབས་ནས་ལྷ་ཆོས་བྱེད།།
དེའི་བར་ཨ་མ་གློ་བུར་མི་འཆི་བའི། །ཚེ་དབང་ཞུས་ཤིང་ཚེ་སྒྲུབ་བྱས་པས་ཆོག།
ཨ་ནེ་སྙིད་མོས་དཀྲུགས་ཤིང་བྱས་པ་ལ། །གསན་ནས་ཡབ་དང་མེས་པོས་བརྡུངས་ན་ཡང་།།
བཟོད་པ་ཆོས་ཀྱི་སྙིང་པོ་ཡིན་དགོངས་ཏེ། །ཁོང་ཁྲོ་མ་མཛད་ཁྱིམ་ལ་ལོག་རོགས་མཛོད།།
མཛའ་བའི་གྲོགས་དང་བརྩེ་བའི་བུ་ཆུང་གིས། །སྡུག་བསྔལ་མཆི་མ་འདོན་ཞིང་ཞུས་པ་ལ།།
སྙིང་རྗེས་གཟིགས་ནས་གསན་དགོངས་མ་མཛད་ན། །ཨ་མའི་ལྷ་ཆོས་དེ་འདྲས་གང་ཡོང་བ།།
བྱམས་དང་སྙིང་རྗེ་ཡོད་པའི་མི་དེ་ནི། །ཁྱིམ་ན་བསྡད་ཀྱང་ལྷ་ཆོས་དེ་ག་ཡིན།།
སྙིང་རྗེ་མེད་པར་དབེན་པ་བསྟེན་ན་ཡང་། །གཅན་གཟན་རི་རྩེ་འགྲིམས་དང་ཁྱད་ཅི་མེད།།
ཟེར་ཞུ་བའི་སྐབས་ལུ་ མྱང་སྟོད་རི་ནང་པའི་དཔོན་གཡོགཔོ་ ཕོ་མོ་དང་མངའ་འབངས་མི་སེར་ཚུ་ ཕལ་ཆེར་གྱིས་ར་ རིམ་པ་བཞིན་
དུ་ ཞུ་བ་ཕུལ་བ་ལས་བརྟེན་ཏེ། དཔོན་སྒྲ་ཆེན་པ་ ཡབ་སྲས་གཉིས་ཀྱིས་དབུ་གཙོས་པའི ཕོ་གཡོག་བསོད་ནམས་དཔལ་སྐྱེད་དང་
གཡོགམོ་འཛོམས་པ་སྐྱིད་ལ་སོགས་པའི་ དཔོན་གཡོག་འབངས་འཁོར་ མི་སེར་ཚུ་ག་ར་གིས་ར། སྲས་ལྷའུ་དར་པོ་གིས་ ཞུ་བ་
ཕུལ་མི་འདི་གི་ རྒྱབ་སྐྱོར་ལེ་ཤ་འབད་དེ་ཞུ་བ་ཕུལ། དེའི་ནང་དོན་ཉིད་ལས་ ཨ་ནེ་སྙིད་མོ་ནེ་ཙོ་དེ་ཡང་ མོ་རང་གིས་སྔོན་མར་འབད་
མི་ ལཱ་ངན་པ་ཚུ་ལུ་ སེམས་འགྱོད་པ་དྲག་པོའི་སྒོ་ལས་ བཤགས་པ་ཕུལཝ་ད། ད་ ནཱ་ལས་འགོ་བཟུང་སྟེ་ ཤུལ་ལས་ཤི་བའི་
སྲོག་ལུ་ཐུག་རུང་ དེ་བཟུམ་མའི་ ལཱ་ངན་པ་རྩ་ལས་མི་འབད་ནིའི་ དམ་བཅའ་འབད་བར་ ཨ་ཞེ་སྣང་སའི་སྐུ་མདུན་ལུ་བཅརཝ་ལས་
ཨ་ཞེ་སྣང་སའི་ཐུགས་ལུ་ཡང་། ད་རེས་ མྱང་སྟོད་རི་ནང་པའི་དཔོན་གཡོག་ཚུ་ ག་ར་གིས་ཞུ་བ་ཁ་ཙམ་ཚིག་ཙམ་མིན་པར་ ཧིང་
དྭངས་མའི་དཀྱིལ་ལས་ ལོག་ཅི་ལོག་ཅི་ར་ཕུལ་མི་འདི་དང་། དེའི་ནང་དོན་ཉིད་ལས་སྲས་ལྷའུ་དར་པོ་དེ་ ད་ལྟོ་ལོ་ན་ཚོད་གནམ་མེད་ས་
མེད་ ཆུང་ཀུ་ཨིན་རུང་ར་ དོན་ཆོས་དང་འབྲེལ་བའི་གླུ་ལན་ དཔེ་དང་དོན་སྦྱར་ཏེ་ སླབ་ཤེས་མི་འདི་བཟུམ་ཡང་ གནམ་མེད་ས་མེད་ཡ་
མཚན་ཆེ་ཡི། དེ་གིས་མ་ཚད་ ཨ་ནེ་སྙིད་མོ་གིས་ཡང་ སྔོན་མར་ ལཱ་ངན་པ་འབད་མི་ཚུ་ལུ་ འགྱོད་པ་སྦོམ་བསྐྱེད་དེ་ བཤགས་
པ་ཕུལ་མི་འདི་དང་།
ཤུལ་ལས་ཡང་ འདི་བཟུམ་མའི་ལཱ་ངན་པ་ཤི་བའི་ སྲོག་གི་ཐོག་ལུ་བབས་རུང་ མི་འབད་ནིའི་དམ་བཅའ་འབད་བར་འོང་མི་འདི་ཡང་
དཀོན་མཆོག་གསུམ་གྱི་བཀའ་དྲིན་ཨིནམ་ལས། ད་ ཁོང་ག་ར་གི་ བློ་ཁ་དམ་པའི་ཆོས་ལུ་ བསྒྱུར་ཚུགསཔ་ཅིག་འབྱུང་པ་ཅིན་
ལེགས་ཤོམ་འོང་ནི་ཨིན་པས། ཟེར་ཐུགས་བཞེད་གནང་སྟེ་ སྲས་ལྷའུ་དར་པོ་གིས་གཙོས་པའི་ མྱང་སྟོད་རི་ནང་པའི་དཔོན་གཡོག་
ཚུ་ ག་ར་གི་བསམ་པ་རྫོགས་ནིའི་དོན་ལུ་ སྐབས་ཅིག་ཁྱིམ་ནང་ལུ་ ལོག་འབྱོན་ནི་ཞལ་གྱིས་བཞེསཔ་ལས། མཛེས་པའི་རྒྱན་ཆ་དང་
འཇམ་པའི་ན་བཟའ་ ལེགས་ཤོམ་ཚུ་ ཨ་ཞེ་སྣང་སའི་སྐུ་གཟུགས་ལུ་ ལོག་ཕུལ་ཏེ་བཞེས་ཞིནམ་ལས་ དཔོན་གཡོག་ཚུ་ག་ར་
མྱང་སྟོད་རི་ནང་པའི་ཁྱིམ་ནང་འབྱོནམ་ད། གནམ་ཁ་ལས་ མེ་ཏོག་གི་ཆར་ཟིམ་བབས། འབྲུག་གི་སྐད་ཚར་གསུམ་ བསྒྲགསཔ་ལས་
བཀྲ་ཤིས་པའི་རྟེན་འབྲེལ་ ཕུན་སུམ་ཚོགས་པ་བྱུང་ནུག།
སྦྱོསྦྱོངང་་ལཱལཱ།།
༡. སྲུང་དང་རྣམ་ཐར་གྱི་བར་ན་ ཁྱད་པར་ ག་བསྡུར་འབད་དེ་བྲིས།
༢. སྲུང་དང་རྣམ་ཐར་གཉིས་ལུ་ ཆ་ཤེས་ཆ་མཚུངསམ་ག་ཅི་ར་འདུག? དབྱེ་དཔྱད་འབད་དེ་བྲིས།
༣. ཁྱོད་ར་ སྲས་ལྷའུ་དར་པོ་ཨིནམ་བཟོ་སྟེ་ ཡུམ་སྣང་ས་ལུ་ ཞུ་བ་ཚར་གཅིག་ཕུལཝ་ད་ གསན་མ་བཏུབ་མི་འདི་ལུ་ ལོག་ཚར་གཅིག་ ཞུ་བ་ཕུལཝ་ད་ ག་དེ་སྦེ་ཕུལ་ནི་སྨོ? རྩོམ་ཚིགས་བཅད་གཅིག་རྐྱབ།
༤. འོག་ལུ་ ཞེ་སའི་ཐོག་ལུ་ཡོད་པའི་རྗོད་ཚིག་འདི་ཚུ་ ཕལ་སྐད་ནང་བསྒྱུར་ཏེ་བྲིས།
༥. སྲས་ལྷའུ་དར་པོ་གིས་ གཡོགམོ་འཛོམས་པ་སྐྱིད་ཀྱི་ རྒྱབ་ཁ་ལས་ ས་ཁར་བབས་ཏེ་ ཡུམ་སྣང་སའི་ཕང་མར་འབྱོན་ཞིནམ་ལས་ སྤྱན་ཆབ་ཤོར་ཡི་ར་ སྣང་ས་ལུ་ཞུ་བ་ དེ་སྦེ་ཕུལ་ནུག།
༦. བུ་ཆུང་ལྷའུ་དར་པོའི་དབུ་གུ་ སྣང་སའི་ཕྱག་ དར་དཀརཔོ་གི་ཡོལ་བ་རྐྱངམ་བཟུམ་དེ་གིས་ གཞོང་ཡི་ར་ ཡུམ་སྣང་ས་གིས་བུ་ཆུང་ལྷའུ་དར་པོ་ལུ་ གླུ་འདི་གསུངས་ནུག།
༧. དོན་ཚན་འདི་ནང་ལུ་ ཚེ་མི་རྟག་པའི་དཔེ་ ག་ཅི་ལུ་ར་བཞག་ནུག་གོ? དབྱེ་དཔྱད་འབད་དེ་བྲིས།དནྩོ ་ཚན་དགུ་པ།
དྲིན་ཅན་ཡབ་ཡུམ་མཇལ་བར་བྱྩོན་པའི་མཛོད་པ།
དེའི་དུས་ལུ་ འདས་ལོག་སྣང་ས་འོད་འབུམ་དེནི་ སྐུ་གསལ་སྟོང་ སྤྲུལ་སྐུ་དང་མི་འབྲལ། གསུང་གྲགས་སྟོང་ ལོངས་སྐུ་དང་མི་
འབྲལ། ཐུགས་བདེ་སྟོང་ ཆོས་སྐུ་དང་མི་འབྲལ་བའི་ངང་ལས་ མྱང་སྟོད་རི་ནང་པའི་ འཁོར་འབངས་ག་ར་དང་། འདིའི་ནང་དོན་ཉིད་
ལས་ དཔོན་སྒྲ་ཆེན་པ་ཡབ་སྲས་གཉིས་དང་། ཨ་ནེ་སྙིད་མོའི་བློ་ཁ་ཆོས་ལུ་བསྒྱུར་ཚུགས་གམ་མི་ཚུགས་ བལྟ་དགོ་པས་ཟེར་ ཐུགས་
བཞེད་གནང་སྟེ་ དལ་འབྱོར་གྱི་མི་ལུས་འཐོབ་པར་ལཱ་ཁག་ཨིནམ། འཆི་བ་མི་རྟག་པ། ལས་རྒྱུ་འབྲས། འཁོར་བའི་ཉེས་དམིགས།
ཐར་པའི་ཕན་ཡོན་ལ་སོགས་པ་ ཐེག་པ་ཆེན་པོའི་ཆོས་འདི་ཚུ་ རང་རང་སོ་སོའི་ སྐལཝ་དང་མཐུན་པར་ ག་དེ་དྲག་དྲག་ལོག་ཅི་ལོག་
ཅི་གསུངས་གནང་ནུག།
ཨིན་རུང་ དཔོན་ཡབ་སྲས་གཉིས་དང་ ཨ་ནེ་སྙིད་མོ་དེནི་ སྡིག་སྒྲིབ་ཆེ་བའི་སྟབས་ཀྱིས་ རང་རང་སོ་སོའི་སྐལཝ་དང་ མཐུན་པར་
ཆོས་འབད་ནི་ཕར་བཞག། ད་རུང་ སྣང་ས་ཆོས་ལུ་མི་འབྱོན་ག་ མནོ་བའི་དོགས་པ་ཟ་སྟེ་སྡུག་བསྔལ་འབད་སྡོདཔ་ལས། ཨ་ཞེ་
སྣང་ས་གིས་ ཁོང་ལུ་གུས་བཀུར་དང་ ཞབས་ཏོག་ཕུན་སུམ་ཚོགས་པ་ཞུ་རུང་། བློ་ཁ་ཆོས་ལུ་བསྒྱུར་མ་ཚུགས་པའི་ཁར་ སྣང་ས་མོ་ར་
ཡང་ ཆོས་འབད་བར་འབྱོན་མ་ཚུགས་པར། ཐུགས་གནམ་མེད་ས་མེད་སྐྱོ་སྟེ་ ཉིན་མར་གསོལཝ་མི་བཞེས། ཕྱི་རུ་མནལ་རྩ་ལས་མ་
གཟིམ་པར་ བཞུགས་པའི་དུས་ལུ་ དཔོན་སྒྲ་ཆེན་པ་ཡབ་སྲས་གཉིས་དང་། ཨ་ནེ་སྙིད་མོ་གིས་མགྲིན་གཅིག་གི་ཐོག་ལས་ ཨ་ཞེ་
སྣང་ས་ལུ་ཞུ་བ་འདི་བཟུམ་ཕུལ་ནུག།
ཚུར་ལ་གསོན་དང་གཟུགས་མཛེས་ཡིད་འཕྲོག་མ། །དཔོན་མོ་སྣང་ས་བདག་ཅག་རྣམས་ལ་གསོན།།
སྔར་བྱས་ལས་ལ་འགྱོད་པས་བཤགས་པ་དང་། །ཕྱིན་ཆད་སྡོམ་སེམས་ཡང་དག་བྱས་པ་ནི།།
སྣང་སའི་ཐུགས་དང་འགལ་བ་མ་བྱས་པས། །དེ་འདྲའི་ཐུགས་སེམས་སྐྱོ་དོན་མ་མཆིས་ཀྱང་།།
ཉིན་མོར་བཟའ་བཏུང་ཞལ་ལ་མི་གསོལ་ཞིང་། །མཚན་མོར་གཟིམ་མལ་ནང་དུ་མནལ་མི་ཁུག།
དེ་འདྲའི་ཐུགས་སེམས་སྐྱོ་དོན་མ་མཆིས་ཀྱང་། །ཡང་ན་སྐུ་ལུས་སྙུང་གཞིས་མ་གཙེས་སམ།།
ཟེར་ཞུཝ་ད་ ཨ་ཞེ་སྣང་ས་གིས་ དེ་གི་ལན་ལུ་དེ་སྦེ་གསུངས་ནུག།
སྐྱབས་སུ་མཆི་འོ་བླ་མ་དཀོན་མཆོག་གསུམ། །བྱིན་གྱིས་རློབས་ཤིག་ཡི་དམ་མཁའ་འགྲོའི་ཚོགས།།
བར་ཆད་སེལ་ཞིག་ཆོས་སྐྱོང་སྲུང་མ་རྣམས། །བུ་མོའི་བསམ་པ་ཆོས་བཞིན་འགྲུབ་པར་ཤོག།
ཚུར་ལ་གསོན་དང་ཡབ་སྲས་ལྕམ་སྲིང་གསུམ། །འདས་ལོག་སྣང་ས་བདག་ལ་ཚུར་གསོན་དང་།།
ཚེ་འདིར་དགོས་པའི་ལྟོ་གོས་གཏམ་གསུམ་པོ། །མ་འབྱུང་བསམས་ནས་སྐྱོ་བ་སྐྱེས་པ་མེན།།
ལུས་ལ་འབྱུང་གཞི་འཁྲུགས་པའི་ནད་ཀྱང་མེད། །སེམས་ལ་མི་འདོད་སྡུག་བསྔལ་གཞན་མེད་ཅིང་།།
ཁྱོད་རང་རྣམ་ཚོས་ལྷ་ཆོས་མི་བྱེད་ཁར། །ང་ཡང་ཆོས་ལ་མ་གཏང་སེམས་པ་སྐྱོ།།
གནས་ཁང་ལྷ་ཡུལ་ཡིན་ཀྱང་དྭངས་མ་སྤྲོ། །བཟའ་བཏུང་བདུད་རྩི་ཡིན་ཀྱང་ཡིད་མ་མགུ།།
ཉེ་འབྲེལ་ལྷ་ཚོགས་ཡིན་ཀྱང་སེམས་མ་ཤོར། །བུ་ཆུང་ལྷ་ཕྲུག་ཡིན་ཀྱང་བློ་མི་ཆགས།།
ཡབ་སྲས་ལྕམ་སྲིང་ལྷ་ཆོས་མི་མཛད་ཀྱང་། །འདས་ལོག་སྣང་ས་ཆོས་ལ་གཏོང་བར་ཞུ།།
ཅིས་ཀྱང་བུ་མོ་ཆོས་ལ་མ་གཏང་ན། །ལན་ཅིག་ཕ་མ་དྲན་པས་གཏོང་རོགས་མཛོད།།
ཟེར་གསུངས་པའི་བསྒང་ལུ་ དཔོན་སྒྲ་ཆེན་པ་ ཡབ་སྲས་གཉིས་ཀྱི་ཐུགས་ལུ་ མདང་ཞག་སྣང་ས་ལུ་ བཀྲ་མ་ཤིསཔ་འབད་ནིའི་
མནོ་བསམ་རྩ་ལས་མེད་དེ་འབད་རུང་ ཨ་ནེ་སྙིད་མོའི་ཁ་ལུ་ཉན་ཏེ་ བརྡུང་རྫོབ་ཚར་ལེ་ཤ་འབདཝ་ལས་བརྟེན་ དཀའ་སྤྱད་མྱོངམ་
ལས་ རྐྱེན་ངན་པ་འབྱུང་མི་འདིནི་ ཐུགས་བདེན་པ་ཡོད་དེ་འབད་རུང་ར། ད་རེས་ནངས་པནི་ མི་ག་ར་གིས་བློ་མ་ཧནམ་ སྦྱང་མའི་
སྐད་བཟུམ་ཅིག་ཡང་ སླབ་མི་མེད་དེ་འབད་རུང་། སེམས་བག་མ་ཆགས་པའི་ཚུལ་འབད་མི་ འདི་བཟུམ་མ་རུངམ་ཅིག་ཨིན་པས། ཨིན་
རུང་ ད་ སླབ་ནི་མང་པ་ཅིན་ཧེ་མར་བཟུམ་སྦེ། རང་དང་གཞན་ག་ར་ བློ་འགྱོད་པ་སྦོམ་ བསྐྱེད་དགོཔ་ཅིག་འོང་ནི་ཨིནམ་མས། མ་
སླབ་པ་ཅིན་ དགོཔ་འཇིག་རྟེན་པའི་ ལཱ་གཡོག་འདི་ཚུ་ མ་འབད་བར་ དམ་པའི་ལྷ་ཆོས་ར་ཟེར་ དེ་ལུ་སླབ་ནི་འདི་ ཁ་རྒྱུན་ཆད་
མེད་པར་སྦེ་སླབ་ནི་འདུག།
དེ་བ་འདི་ སྣང་ས་མོ་ར་ཡང་ མྱང་སྟོད་རི་ནང་པའི་མནའམ་སྦེ་ ནཱ་ལུ་ལྷོད་ཞིནམ་ལས། ད་ལྟོ་ཚུན་ཚོད་ གཉེན་ཉེཝ་ཚུ་འཕྱད་པར་
འགྱོ་ནི་ཟེར་སླབ་རུང་། ནངས་པར་སོང་། གནངས་ཚེ་སོང་། ཟེར་སླབ་སྟེ་ར་ གཏང་ནིའི་དུས་སྐབས་མ་བྱུང་པའི་ཁར། རང་གཞན་ག་
ར་ལུ་འགྱོད་པ་སྦོམ་བསྐྱེད་དགོ་པའི་ལཱ་འདི་བཟུམ་ཐོན་ཡི།
ཕུགས་ ཕ་མར་སེམས་ཁར་དྲན་མི་འདིནི་ ཐད་རི་བ་རི་བདེནམ་འོང་། འདི་བ་འདི་ སྣང་ས་སྲས་དང་སྦྲགས་ཏེ་ ཕམ་ཡོད་སར་གཉེན་
ཉེཝ་ཚུ་འཕྱད་པར་གཏངན་ བུཚ་དང་ཕམ་གཉིས་ལུ་ཆགས་ཏེ་ ཆོས་ལུ་འགྱོ་མི་ཚུགས་པའི་ཁར་ ཕམ་གཉིས་ཀྱིས་ཡང་ རང་གི་བུམོ་
འདི་ལུ་ འཇིག་རྟེན་གྱི་ལཱ་འབད་ཐངས་བཅའ་ཐངས་ཚུ་གི་སྐོར་ལས་ ཁ་བཀོད་འབད་དེ་གིས་ བློ་སྐྱེད་ཐོན་ཏེ་དུམ་གྲ་ཅིག་དྲག་ནི་འདྲས་
མནོ་སྟེ་ ལག་རྟགས་ཁྱོསམ་ཚུ་ ལེགས་ཤོམ་གནང་སྟེ་ སྲས་ལྷའུ་དར་པོ་དང་གཅིག་ཁར་སྦྲགས་ཏེ་ ཨ་ཞེ་སྣང་ས་འོད་འབུམ་དེནི་
རང་གི་ཕ་གཞིས་ལྗང་ཕད་ཁུར་ལུ་ སྣང་ས་རང་གི་ཡབ་ཡུམ་གྱི་སྐུ་མདུན་ལུ་ གཡོག་འཁོར་གཉེན་ཉེཝ་ཚུ་ འཕྱད་པར་གཏངམ་ལས་
གཡོགམོ་འཛོམས་པ་སྐྱིད་ལུ་ སྲས་ལྷའུ་དར་པོ་རྒྱབ་ཁར་བཀལ་ཞིནམ་ལས། འདས་ལོག་སྣང་ས་ཡུམ་སྲས་གཉིས་དང་གཡོགམོ་
བཅས་ མྱང་སྟོད་རི་ནང་པའི་ཁྱིམ་ལས་ཐོན་ཏེ་ ལྗང་ཕད་ཁུར་ལུ་འབྱོནམ་ད། དེའི་སྐབས་ལུ་ མྱང་ཆུ་གནམ་མེད་ས་མེད་བྲེས་ཏེ་ཡོདཔ་
ལས་ རྩེ་ཆེན་གྱི་ཟམ་པའི་ཁ་ལས་ མ་ཐར་བར་ ཕར་ཚུར་འགྱོ་མི་ མི་དེ་ཚུ་ག་ར་ ཀོ་གྲུ་བཏང་སྟེ་གིས་ བཏོན་དགོཔ་ཐུག་སྟེ་
ཡོདཔ་ལས། ཨ་ཞེ་སྣང་ས་འོད་འབུམ་ཡང་ ཀོ་གྲུ་ནང་འབྱོན་ནི་སྦེ་ ཆུའི་མཐའ་མར་ཕེབས་ཏེ་ གྲུ་གཏང་མི་ལུ་དེ་སྦེ་གསུངས་ནུག།
མྱང་ཆུའི་ཕར་རིར་བཞུགས་པའི་མཉན་དཔོན་ཞལ་ངོ་གསོན་དང་། །མྱང་ཚ་གསལ་སྒྲོན་དྲན་བྱུང་ཀོ་བ་ནག་ཆུང་ཐོངས་ཤོག།
བུ་མོ་ཡབ་ཆེན་དྲན་བྱུང་གྲུ་ཤན་རྟ་མགོ་ཐོངས་ཤོག །ཀུན་བཟང་བདེ་ཆེན་དྲན་བྱུང་གྲུ་ཤན་རྟ་མགོ་ཐོངས་ཤོག།
ཟེར་གསུངསམ་ད་མཉན་དཔོན་གྱིས་ ལན་དེ་སྦེ་ཞུ་ནུག།
འགྲུལ་པ་ཕར་འགྲོ་བརྒྱ་ལ་ཚུར་འགྲོ་སྟོང་ཙམ་ཡོང་གིས། །ཀོ་གྲུར་འགྲོ་མི་ཡོད་ཚད་གཏོང་ལེན་ག་ནས་ཡོང་བ།།
བུ་མོ་ཨ་མ་དྲན་ན་ཆུ་འདི་བརྒལ་ནས་ཕེབས་ཤིག །བུ་མོ་ཨ་མ་དྲན་ན་ཆུ་ལ་མཆོངས་ནས་ཕེབས་ཤིག།
ཟེར་ཞུཝ་ད་ ཨ་ཞེ་སྣང་ས་གིས་ གླུ་ལན་འདི་ གསུངས་ནུག།
མཉན་དཔོན་དེ་འདྲ་མ་གསུངས་ཀོ་བ་ནག་ཆུང་ཐོངས་ཤོག །ཧ་ཅང་དེ་འདྲ་མ་གསུངས་གྲུ་ཤན་རྟ་མགོ་ཐོངས་ཤོག།
རྟ་ཕོ་ཆག་གིས་གསོས་ནས་རྐང་ཐང་འགྲོ་དགོས་འབྱུང་ན། །རྟ་རྭ་གྲུ་བཞིའི་ནང་དུ་བཏགས་དང་མ་བཏགས་མིན་འདུག།
ཞིང་ལས་སོ་ནམ་བྱས་ནས་རྩམ་པ་ཉོ་དགོས་འབྱུང་ན། །གྲོ་ནས་སྲན་མའི་ས་བོན་བཏབ་དང་མ་བཏབ་མིན་འདུག།
ལས་སུ་ལྷ་ཆོས་བྱས་ནས་སངས་རྒྱས་དགྲ་རུ་ལང་ན། །རྣལ་འབྱོར་དབེན་པའི་རི་ཁྲོད་འགྲིམས་དང་མ་འགྲིམས་མིན་འདུག།
ཆུ་ལ་ཀོ་གྲུ་ཡོད་ནས་རབས་ལ་འགྲོ་དགོས་འབྱུང་ན། །མཉན་དཔོན་ཞལ་ངོར་ཞུ་བ་ཕུལ་དང་མ་ཕུལ་མིན་འདུག།
ཟེར་གསུངསམ་ད་ ད་རུང་ར་ མཉན་དཔོན་དེ་གིས་ ལན་འདི་བཟུམ་ཞུ་ནུག།
སྐམ་པོའི་ཁ་བདེ་ལྕེ་བདེ་རློན་པའི་ཆུ་ལ་མི་འགྲོ། །ལ་ཁར་ཇག་པ་དབང་ཆེ་ཆུ་ཁར་མཉན་དཔོན་དབང་ཆེ།།
བུ་མོ་རྫུ་འཕྲུལ་ཡོད་ན་གནམ་ལ་འཕུར་ནས་ཆས་ཤོག །བུ་མོ་སྐུ་དབང་ཡོད་ན་ཆུ་ལ་ཟམ་པ་ཚུགས་ཤོག།
སྙོམས་ཆུང་འགྲུལ་པ་ཡིན་ན་ང་ལ་ཀོ་གླ་འཁྱེར་ཤོག །ཀོ་གླ་མེད་པའི་འགྲུལ་པར་གཏོང་ཞུ་དགོས་དོན་མིན་འདུག།
ཟེར་ཞུ་བའི་བསྒང་ལུ་ ཨ་ཞེ་སྣང་སའི་ཐུགས་ལུ་ ཆུ་ཁར་མཉན་པ་ ལ་ཁར་ཇག་པ་ཟེར་སླབ་མི་འདི་ཡང་ ཐད་རི་བ་རི་བདེན་པས། ད་
ཀོ་གྲུ་ལུ་ གླ་ཆ་ཅིག་མ་སྤྲོད་པ་ཅིན་ མི་བཏུབ་པས་མནོ་སྟེ་ ད་རུང་ར་ མཉན་དཔོན་ལུ་ འདི་གསུངས་ནུག།
མཉན་དཔོན་ཞལ་ངོ་ཐུགས་བདེན་བུ་མོས་ཀོ་གླ་ལོས་འབུལ། །ཕ་མ་དྲན་པས་མི་ཆོག་མི་རྟག་འཆི་བ་དྲན་བྱུང་།།
ལན་ཅིག་ཕ་མ་ཕྲད་ནས་ལྷ་ཆོས་བྱེད་དགོས་ཡོད་དོ། །མཉན་དཔོན་ཞལ་ངོ་དབའ་ཞེས་ཀོ་གྲུ་གང་མགྱོགས་ཐོངས་ཤོག།
བུ་མོའི་གཙུག་གཡུ་གྲུ་དམར་བླ་མར་འབུལ་དགོས་ཡོད་དོ། །དེའི་འོག་གཡུ་ཆུང་གྲུ་དཀར་མཉན་དཔོན་ལག་ཏུ་འབུལ་ལོ།།
ལན་ཅིག་ཕ་མ་ཕྲད་ནས་ལྷ་ཆོས་བྱེད་དགོས་ཡོད་དོ། །མཉན་དཔོན་ཞལ་ངོ་དབའ་ཞེས་ཀོ་གྲུ་གང་མགྱོགས་ཐོངས་ཤོག།
སོར་གདུབ་གཡུ་ཡི་ཕྲ་ལྡན་བླ་མར་འབུལ་དགོས་ཡོད་དོ། །བུ་མོའི་གཡས་དུང་དཀར་པོ་མཉན་དཔོན་ལག་ལ་འབུལ་ལོ།།
ལན་ཅིག་ཨ་མ་ཕྲད་ནས་ལྷ་ཆོས་བྱེད་དགོས་ཡོད་དོ། །མཉན་དཔོན་ཞལ་ངོ་དབའ་ཞེས་ཀོ་གྲུ་གང་མགྱོགས་ཐོངས་ཤོག།
གཡུ་ཆུང་མུ་ཏིག་མགོ་རྒྱན་བླ་མར་འབུལ་དགོས་ཡོད་དོ། །ཁ་ཆེ་སྤོས་ཤེལ་སྐེ་རྒྱན་མཉན་དཔོན་ལག་ལ་འབུལ་ཆོག།
ལན་ཅིག་ཕ་མ་ཕྲད་ནས་ལྷ་ཆོས་བྱེད་དགོས་ཡོད་དོ། །མཉན་དཔོན་ཞལ་ངོ་དབའ་ཞེས་ཀོ་གྲུ་གང་མགྱོགས་ཐོངས་ཤོག།
དེ་ལས་ རྒྱན་ཆ་དང་ན་བཟའ་ཚུ་ཕུད་དེ་གིས་ ཀོ་གྲུའི་གླ་ཆ་སྤྲོད་ནི་སྦེ་འབྱོནམ་ད་ སྐུ་གཟུགས་འཇའ་རིསམོ། གསུང་སྐད་ག་ནི་བ་
ཧནམ་ཡོད་པའི་ཁར། ཐུགས་རྒྱུད་བྱང་ཆུབ་ཀྱི་སེམས་དང་ལྡནམ་ལས་ རང་གི་གོ་ལ་དང་རྒྱན་ཆ་ཚུ་ལུ་ཡང་ ཕངས་སེམས་ག་ནི་མེད་
པར་གཞན་ལུ་ བྱིན་ཧུམ་མཛད་མི་འདི་ལུ་བལྟ་སྟེ་ མཉན་དཔོན་ཡང་ཧ་ལས། ཡིད་ཆེསཝ་ལས། བུམོ་ཁྱོད་ག་ཨིནམ? ཟེར་འདྲིཝ་
ད་ ང་མྱང་སྟོད་རི་ནང་པའི་དཔོན་མོ་ སྣང་ས་འོད་འབུམ་ཟེར་མི་འདི་ཨིན། ཟེར་གསུངསམ་ད་ སྣང་ས་འོད་འབུམ་དེ་ འདས་ལོག་མ་
མཛད་དེ་ མཐོང་ཐོས་དྲན་རེག་གི་སྒོ་ལས་ གདུལ་བྱ་སེམས་ཅན་ཚུ་ལུ་འགྲོ་དོན་རྒྱ་ཆེན་པོ་མཛད་པའི་ གཏམ་སྙན་གྲགས་ཧེ་མ་ལས་ར་
།
གོཝ་ལས། ཨ་ཞེ་སྣང་ས་གིས་ ཀོ་གྲུའི་གླ་ཆ་གནང་མི་འདི་ཚུ་ཡང་ མཉན་དཔོན་གྱིས་མ་ལེན་པར་ ཕར་ལོག་ཕུལ་ཞིནམ་ལས་
ཕྱག་འཚལ་བྱིན་རླབས་ཞུཝ་ད། དེའི་བསྒང་ལུ་ ཆུའི་མཐའམར་ཡོད་པའི་ མི་ཕོ་མོ་ཚུ་གིས་གཙོས་པའི་ སྦོ་ལོགས་ཁའི་མི་ཚུ་ག་ར་
གིས་ འདས་ལོག་སྣང་ས་འོད་འབུམ་གྱི་ ཞལ་མཇལ་གསུང་ཉན་པར་འོང་མི་ ག་ར་འཛོམས་ཏེ་ ང་བཅས་ཚུ་གི་སེམས་ཁར་ཕན་པའི་
གཞས་ཅིག་གཏང་གནང་ཟེར་ཞུཝ་ད། སྣང་ས་གིས་མོ་རའི་གོ་ལ་དང་རྒྱན་ཆ་ཚུ་ དཔྱེ་ལུ་ལེན་ཏེ་ གླུ་འདི་གསུངས་ནུག།
བླ་མ་དཀོན་མཆོག་གསུམ་ལ་ཕྱག་འཚལ་ལོ། །ཡི་དམ་མཁའ་འགྲོ་རྣམས་ལ་གསོལ་བ་འདེབས།།
ཆོས་སྐྱོང་སྲུང་མའི་ཚོགས་ཀྱིས་བར་ཆད་སེལ། །བུ་མོའི་བསམ་པ་ཆོས་བཞིན་འགྲུབ་པར་ཤོག།
འདི་ན་ཚོགས་པའི་རྒན་གཞོན་ཕོ་མོ་རྣམས། །འདས་ལོག་སྣང་ས་ང་ལ་རྣ་བ་ཉོན།།
བུ་མོ་སྐད་ངོམ་བྱས་པ་མ་ཡིན་ཏེ། །ཁྱེད་རང་རྣམས་ཚོས་ང་ལ་གླུ་ལོངས་ཟེར།།
འཇིག་རྟེན་བྱ་བ་འདི་ལ་ཞེ་ཁྲེལ་ནས། །གོས་རྒྱན་དཔེ་རུ་བླངས་པའི་གཞས་ཅིག་འཐེན།།
བུ་མོ་སྤྱི་བོའི་སྟེང་གི་སྤྱི་ཁེབས་འདི། །རྡོ་རྗེ་འཆང་ཆེན་ཡིན་ན་དགའ་བ་ལ།།
དེ་ཡི་འོག་གི་གཡུ་བྱུར་ལྟག་འཛར་འདི། །བརྒྱུད་པའི་བླ་མ་ཡིན་ན་དགའ་བ་ལ།།
གཙུག་གཡུ་གྲུ་དམར་གསེར་གྱིས་བསྐོར་བ་འདི། །རྩ་བའི་བླ་མ་ཡིན་ན་དགའ་བ་ལ།།
དཔྲལ་བར་བཏགས་པའི་དཔྲལ་གཡུ་སྒོར་མོ་འདི། །སངས་རྒྱས་དཀོན་མཆོག་ཡིན་ན་སྐྱིད་པ་ལ།།
སྐྲ་ལོ་ཉིས་ཁྲི་ཆིག་སྟོང་ལེན་བུ་འདི། །དགེ་འདུན་དཀོན་མཆོག་ཡིན་ན་སྐྱིད་པ་ལ།།
རྣ་བ་གཡས་ལ་བཏགས་པའི་ཀོང་རྣ་འདི། །ཡིད་དམ་དཔའ་བོ་ཡིན་ན་དགའ་བ་ལ།།
རྣ་བ་གཡོན་ལ་བཏགས་པའི་རྣ་རྒྱན་འདི། །མཁའ་འགྲོ་དཔའ་མོ་ཡིན་ན་སྐྱིད་པ་ལ།།
སྤྱི་འཛར་མུ་ཏིག་སྟོང་གིས་བརྒྱན་པ་འདི། །སངས་རྒྱས་སྟོང་སྐུ་ཡིན་ན་དགའ་བ་ལ།།
སྒོ་ལ་བཏགས་པའི་བྱུ་རུ་སྤོས་ཤེལ་འདི། །ཆོས་སྐྱོང་སྲུང་མ་ཡིན་ན་དགའ་བ་ལ།།
ལག་པ་གཡས་ལ་བརྒྱུས་པའི་དུང་སྒོར་འདི། །དགོན་པའི་ཚོགས་དུང་ཡིན་ན་དགའ་བ་ལ།།
ལག་པ་གཡོན་ལ་འཁྱེར་བའི་ཤེལ་ཕྲེང་འདི། །ཡིག་དྲུག་བགྲང་ཕྲེང་ཡིན་ན་སྐྱིད་པ་ལ།།
སོར་མོ་རེ་ལ་བརྒྱུས་པའི་མཛུབ་རྒྱན་འདི། །ཐབས་ཤེས་ཟུང་འཇུག་ཡིན་ན་དགའ་བ་ལ།།
སྐེད་ཟུར་གཡས་ལ་བཏགས་པའི་ཐུར་མ་འདི། །དྲིལ་བུ་ཏིང་ཤག་ཡིན་ན་སྐྱིད་པ་ལ།།
སྐེད་ཟུར་གཡོན་ལ་བཏགས་པའི་མེ་ལོང་འདི། །ཞིང་ཁམས་མནྜལ་ཡིན་ན་དགའ་བ་ལ།།
སྟོད་ལ་གྱོན་པའི་འཇམ་ཕྲུག་སྟོད་གོས་འདི། །ཆོས་གོས་ངུར་སྨྲིག་ཡིན་ན་སྐྱིད་པ་ལ།།
སྨད་ལ་གྱོན་པའི་གོས་སྔོན་སུལ་མ་འདི། །ཐང་ཤམ་དམར་པོ་ཡིན་ན་དགའ་བ་ལ།།
རྒྱབ་ལ་གྱོན་པའི་མོ་གཟན་སྣ་ལྔ་འདི། །མི་ཆོས་རྒྱབ་བསྐྱར་ཡིན་ན་སྐྱིད་པ་ལ།།
མདུན་དུ་དཀྲས་པའི་པང་གདན་མདུན་ཁེབས་འདི། །ལྷ་ཆོས་པང་ལེན་ཡིན་ན་དགའ་བ་ལ།།
འདས་ལོག་བྱས་པའི་བུ་མོ་སྣང་ས་ང་། །ཆོས་བཤད་བླ་མ་ཡིན་ན་སྐྱིད་པ་ལ།།
འདི་ན་ཚོགས་པའི་ཕོ་གཞོན་མོ་གཞོན་རྣམས། །ཆོས་ཉན་གྲྭ་པ་ཡིན་ན་དགའ་བ་ལ།།
ང་ནི་འཁོར་བ་འདི་ན་སྐྱོ་བ་བསྐྱེད། །སྣང་ས་མི་སྡོད་ལྷ་ཆོས་བྱེད་དུ་འགྲོ།།
ཟེར་གསུངསམ་ད་ ཨ་ཞེ་སྣང་ས་འདི་ གླུ་དང་གཞས་ལུ་མཁས། གསུང་སྐད་ཀྱི་གདངས་ཡང་ ག་ནི་བ་ཧནམ་ཕུན་སུམ་ཚོགས་པ་
འཛོམས་ཏེ་ཡོད་པའི་ཁར། ཚིག་དེ་ཚུ་གི་དཔྱེ་ འཇིག་རྟེན་ཕལ་པ་གིས་ཡང་ གོ་བདེ་ཏོག་ཏོ། འཇམ་པ་ལུ། དོན་དག་དེ་ཚུནི་ དམ་
པའི་ཆོས་ཀྱི་ལོ་རྒྱུས་ཙང་ཙ་ཨིནམ་ཤེས་ཏེ། དེ་ཁར་འཛོམས་པའི་ མི་ཕོ་མོ་ག་ར་གིས་ ཕྱག་འཚལ་ བྱིན་རླབས་ཞུ་ཞིནམ་ལས།
སྡིག་པ་ལྷམ་པ་ རེ་རེ་ལས་འགོ་བཟུང་སྟེ་ ག་དེ་དྲག་དྲག་སྤང་ནི་དང་། དགེ་བ་ལྷམ་པ་རེ་རེ་ལས་འགོ་བཟུང་སྟེ་ ག་དེ་འབད་ཚུགས་
ཚུགས་བསྒྲུབ་ནི་ཨིན་ ཟེར་ཁས་བླང་དམ་བཅའ་ཕུལཝ་ལས། ཨ་ཞེ་སྣང་ས་ཡང་ ད་རེས་ངེའི་གླུ་གཞས་འདི་གིས་ འགྲོ་དོན་ཨོ་ཏོག་ཏོ་
ཅིག་བྱུང་ཡི་ཟེར་མནོ་སྟེ། ཐུགས་དགྱེས་པའི་སྒོ་ལས་ གཡོགམོ་འཛོམས་པ་སྐྱིད་ཀྱི་སྒལ་ཏོ་གུ་ སྲས་ལྷའུ་དར་པོ་བཀལ་སྦེ་ ཡུམ་
སྲས་གཉིས་མཉམ་གཅིག་ ལྗང་ཕད་ཁུར་གྱི་ཁྱིམ་ནང་ལུ་བྱོན་ནུག།
སྦྱོསྦྱོངང་་ལཱལཱ།།
གནས་ཁང་ལྷ་ཡུལ་ཡིན་ཀྱང་དྭངས་མ་སྤྲོ། །བཟའ་བཏུང་བདུད་རྩི་ཡིན་ཀྱང་ཡིད་མ་མགུ། །ཉེ་འབྲེལ་ལྷ་ཚོགས་ཡིན་ཀྱང་སེམས་མ་
ཤོར། །བུ་ཆུང་ལྷ་ཕྲུག་ཡིན་ཀྱང་བློ་མི་ཆགས།།
༡– གོང་གི་ཚིགས་བཅད་འདི་ རྫོང་ཁའི་ནང་འགྲེལ་བཤད་རྐྱབ།
༢– ཁྱོད་ སྣང་ས་འོད་འབུམ་ཨིན་པ་ཅིན་ དབང་ཆེ་བའི་དཔོན་གྲགས་པ་བསམ་གྲུབ་དང་ གཅེས་པའི་བུ་ཆུང་ལྷའུ་དར་པོ་
རྒྱབ་ཁར་བཞག་སྟེ་ དམ་པའི་ཆོས་ལུ་འགྱོ་འོང་ག? དེའི་ལོ་རྒྱུས་ཚུ་བཙུགས་ཏེ་ འཆར་སྣང་གི་ཐོག་ལས་ ལོ་རྒྱུས་ཚིག་
འབྲུ་ ༡༠༠ ལས་ མ་ཉུངམ་ཅིག་བྲིས།
༣– ཨ་ཞེ་སྣང་སའི་སྐོར་ལས་ རྫོང་ཁ་ནང་ ཚིག་རྒྱན་ཕུན་སུམ་ཚོགས་པའི་ རྩོམ་ཤོ་ལོ་ཀ་གཅིག་རྐྱབ།
དདྩོནྩོན་་ཚཚནན་་བབཅུཅུ་་པཔ།།
མམངང་་སྟོསྟོྩོདྩོད་་རིརི་་ནནངང་་པཔའིའི་་བུབུམམྩོ་ྩོ་ཚུཚུ་་ལུལུ་་ ཆོཆོསས་་ཀྱིཀྱི་་སྐསྐལལ་་མམ་་གགནནངང་་པཔའིའི་་སྐོསྐོརར།།
༉ དེའི་དུས་ལུ་ ཨ་ཞེ་སྣང་ས་ ཡབ་ཀུན་བཟང་བདེ་ཆེན་དང་ ཡུམ་མྱང་ཚ་གསལ་སྒྲོན་གཉིས་ཆ་ར་ བུམོ་སྣང་ས་འོད་འབུམ་ད་
མ་འཇལ་བར་ དུས་ཡུན་ལེ་ཤ་སོང་བའི་སྟབས་ཀྱིས་ སྣང་ས་ཡུམ་སྲས་གཉིས་དང་ གཡོགམོ་དང་བཅསཔ་སྦེ་ གཉེན་ཉེཝ་ཚུ་
འཕྱད་པར་འབྱོནམ་མཐོངམ་ལས། ཡབ་ཀྱི་ཕྱག་ལུ་བཀྲ་ཤིས་ཁ་དར་དཀརཔོ་ཅིག་དང་ ཡུམ་གྱི་ཕྱག་ལུ་ཆང་དམ་སྦྱིས་གང་བསྣམས་
ཏེ་ བུམོ་སྣང་ས་མདའ་རྒྱང་གང་ཙམ་གྱི་ས་ཁར་ བསུ་བར་ལྷོད་དེ་ལམ་ཁ་ལུ་ཞལ་མཇལཝ་ཅིག་ ཡབ་དང་ཡུམ་གཉིས་ཀྱིས་ གླུ་འདི་
གསུངས་གནང་ནུག།
ཨ་མའི་བུ་མོ་སྣང་ས་འོད་འབུམ་ལགས། །ཨ་མའི་བུ་མོ་རིགས་བཟང་མཁའ་འགྲོ་མ།།
ལྷའུ་དར་པོ་འཛོམས་པ་སྐྱིད་དང་བཅས། །ཕ་མ་རྒན་རྒོན་གཉིས་ལ་ཚུར་གསོན་དང་།།
གངས་རི་དཀར་པོ་ཉི་མས་མ་བཞུ་གོང་། །སེང་གེ་གངས་ལ་འཁོར་བ་བཀའ་དྲིན་ཆེ།།
གངས་དང་སེང་གེ་མ་མཇལ་ཡུན་རིང་སོང་། །དར་སེང་དཀར་མོ་གཡུ་རལ་རྒྱས་ལགས་སམ།།
བྲག་རི་དམར་པོ་ཐོག་གིས་མ་གཏོར་གོང་། །བྲག་དང་རྒོད་པོ་མ་མཇལ་ཡུན་རིང་སོང་།།
ཐང་དཀར་རྒོད་པོ་གཤོག་སྒྲོ་རྒྱས་ལགས་སམ། །སྤང་རི་སྨུག་པོ་སད་ཀྱིས་མ་ཁྱེར་གོང་།།
ཤ་བ་སྤང་ལ་འཁོར་བ་བཀའ་དྲིན་ཆེ། །སྤང་དང་ཤ་བ་མ་མཇལ་ཡུན་རིང་སོང་།།
ཤ་བ་སྨུག་ཆུང་དུང་རྭ་རྒྱས་ལགས་སམ། །གཡུ་མཚོ་སྔོན་པོ་ཐན་པས་མ་སྐམ་གོང་།།
ཉ་ཆུང་ཆུ་ལ་འཁྱུག་པ་བཀའ་དྲིན་ཆེ། །མཚོ་དང་ཉ་མོ་མ་མཇལ་ཡུན་རིང་སོང་།།
གསེར་མིག་ཉ་མོ་འཁྱུག་འགྲོས་མཁས་ལགས་སམ། །ཕ་མ་རྒན་རྒས་འཆི་བ་མ་འབྱུང་གོང་།།
བུ་མོ་གཞིས་ལ་ཕེབས་པ་བཀའ་དྲིན་ཆེ། །ཕ་མས་བུ་མོ་མ་མཇལ་ཡུན་རིང་སོང་།།
བུ་མོ་སྣང་ས་སྐུ་ཁམས་བདེ་ལགས་སམ།།
ཟེར་གསུངསམ་ད་ བུམོ་སྣང་ས་འོད་འབུམ་གྱིས་ ཡབ་ཡུམ་གཉིས་ལུ་ གསུང་ལན་གྱི་གླུ་དེ་ ཕུལ་ནུག།
ལུས་སེམས་སྐྱེས་པའི་དྲིན་ཅན་ཕ་མ་གཉིས། །འདས་ལོག་སྣང་ས་བདག་ལ་ཚུར་གསོན་དང་།།
སྐྱེས་ནས་འཆི་བ་འཇིག་རྟེན་ཀུན་ལ་འདུག །ཤི་ནས་ལོག་པ་ང་མིན་གཞན་ན་དཀོན།།
དར་སེང་དཀར་མོ་གཡུ་རལ་རྒྱས་པ་ལ། །ཁ་ཆར་བུ་ཡུག་གནོད་པ་བྱུང་ལགས་ཀྱང་།།
དཔའ་རྩལ་འཛོམས་པས་སླར་ཡང་སེང་གེ་ང་། །གངས་དཀར་ཏི་སེ་མཇལ་བས་སེམས་པ་དགའ།།
ཐང་དཀར་རྒོད་པོ་གཤོག་སྒྲོ་རྒྱས་པ་ལ། །མདའ་མཁན་དཔའ་བོའི་གནོད་པ་བྱུང་ལགས་ཀྱང་།།
ནམ་འཕང་བཅད་དེ་སླར་ཡང་རྒོད་པོ་ང་། །རྡོ་རྗེ་བྲག་རིར་བསླེབས་པས་སྣང་བ་སྐྱིད།།
ཤ་བ་སྨུག་ཆུང་དུང་རྭ་རྒྱས་པ་ལ། །ལིང་པ་ཁྱི་འཁྲིད་གནོད་པ་བྱུང་ན་ཡང་།།
རྭ་རྩེད་མཁས་པའི་སླར་ཡང་ཤ་བ་ང་། །བདེ་མོའི་སྤང་ལ་འཁོར་བས་དྭངས་རེ་སྤྲོ།།
ཉ་ཆུང་གསེར་མིག་ལུས་འཁྱུག་མཁས་པ་ལ། །ལྕགས་ཀྱུ་ངར་མའི་གནོད་པ་བྱུང་ལགས་ཀྱང་།།
འཁྱུག་འགྲོས་མཁས་པའི་སླར་ཡང་ཉ་མོ་ང་། །མ་ཕམ་གཡུ་མཚོར་འཁོར་བས་ཉམས་རེ་བདེ།།
ཨ་མའི་བུ་མོ་སྣང་ས་འོད་འབུམ་ང་། །གློ་བུར་མི་རྟག་འཆི་བ་བྱུང་ལགས་ཀྱང་།།
འདས་ལོག་བྱས་པས་སླར་ཡང་བུ་མོ་ང་། །དྲིན་ཅན་ཕ་མ་མཇལ་བར་ངོ་མཚར་ཆེ།།
ཟེརཝ་ལ་སོགས་པ་ སྣང་ས་རང་ལས་ བུཚ་ལྷའུ་དར་པོ་སྐྱེས་པའི་ལོ་རྒྱུས་དང་། མྱང་སྟོད་རི་ནང་པའི་དཔོན་དང་ འབངས་མི་སེར་གྱི་
སྦུག་ལས་ ཐུགས་བརྩེ་བ་སྦོམ་མཛད་དེ་འབད་རུང་ ཨ་ནེ་སྙིད་མོ་དེ་གིས་ མ་རངས་པར་ཕྲག་དོག་དང་། བསམ་པ་ངན་པ་བསྐྱེད་དེ་
བར་ན་དཀྲུགས་ཤིང་ལེ་ཤ་འབད་བའི་སྐོར་དང་། དེ་ལུ་བརྟེན་ སྙིང་རླུང་སྟོད་ལུ་འཚང་སྟེ་ མོ་ཤི་སོཔ་ལས་ཕུངམོ་ཡང་ ཤར་གྱི་སྤང་
རིའི་གུ་བསྐྱལ་ཏེ་ མོའི་རྣམ་ཤེས་འདི་ གཤིན་རྗེ་ཆོས་ཀྱི་རྒྱལ་པོའི་སྐུ་མདུན་ལུ་ རང་བཞིན་གྱིས་འཁྱམས་ཏེ་ལྷོདཔ་ད། འཆི་བདག་
གཤིན་རྗེ་ཆོས་ཀྱི་རྒྱལ་པོ་ལས་ མོ་ལོག་འཇིག་རྟེན་འཛམ་བུ་གླིང་ལུ་ འགྱོ་དགོཔ་སྦེ་ བཀའ་ཡི་གནང་བ་ཐོབ་སྟེ་ འདས་ལོག་འབད་
དགོཔ་འབྱུང་ཚུལ་ཚུ་ ག་ར་གསུང་གྲོས་ཞིབ་གསལ་མཛད་པར་ལས་བརྟེན། ཕམ་གཉིས་ཡང་ རེ་ཚེ་སེམས་དགའ་ རེ་ཚེ་སྐབས་སེམས་
སྐྱོ་སྟེ་ དགའ་བ་དང་སྐྱོ་བའི་ངང་ལས་ སྤྱན་ཆབ་ཤོར་སྦེ་ཞལ་འཛུམ་མའི་ རྣམ་འགྱུར་དང་བཅས་པའི་སྒོ་ལས་ བུམོ་སྣང་སའི་ཕྱག་
ལས་བཤེད་དེ། འཇིག་རྟེན་པའི་དཔྱེ་གཏམ་ལུ་ རོ་དུར་ཁྲོད་ལས་ལོགཔ་ཟེར་ སླབ་དོ་བཟུམ་ ངེའི་བུམོ་སྣང་ས་འོད་འབུམ་བྱུང་བྱུངམ་
ཨིན་མས་ ཟེར་གསུངས་ཞིནམ་ལས། ཁྱིམ་ནང་ན་གདན་དྲངས་ཏེ་ ཡབ་ཡུམ་གཉིས་ཀྱིས་ སྣང་ས་ཡུམ་སྲས་གཉིས་དང་ གཡོགམོ་
བཅས་པ་ལུ་གཞིས་ལན་ཞབས་ཏོག་ བསྙེན་བཀུར་ཕུན་སུམ་ཚོགསཔ་འབདཝ་ལས། སྣང་ས་འོད་འབུམ་གྱིས་ ཕམ་གཉིས་ལུ་ཡང་
ཁྱོསམ་ལེ་ཤ་ཅིག་གནང་སྟེ་ དགའ་ཏོག་ཏོ་སྦེ་བཞུགས་ནུག།
ཉིནམ་ཅིག་ སྣང་ས་ཐགས་ར་ནང་ལུ་འབྱོནམ་ད། ཨ་ཞེ་སྣང་ས་ རི་ནང་དཔོན་པོའི་ཁྱིམ་ནང་ མནའ་མར་མ་འབྱོན་པའི་གོང་ལུ་ ཐགས་
འཐག་པའི་ཤུལ་སྣམ་བུ་འཐག་འཕྲོ་དེ་གཟིགསཔ་ལས། ཡབ་ཡུམ་གཉིས་ཀྱི་ ཞབས་ཏོག་ཨིན་པར་ཐུགས་བཞེད་གནང་སྟེ་ ཐགས་
འཐག་ནི་འབདཝ་ད། ཡུམ་གྱི་ཞལ་ལས་ ང་བཅས་ར་ལུ་ ལཱ་འབད་མི་དེམ་ཅིག་ཡོད་དེ་འབད་རུང་ མྱང་སྟོད་རི་ནང་པའི་དཔོན་གྱི་ཨམ་
དེ་གིས་ ཐགས་འཐག་པ་ཅིན་ རོགས་གཞན་གྱི་གདོང་ཁར་ངོ་ཚ་འོང་ ཟེར་གསུངསམ་ད། བུམོ་སྣང་ས་གིས་ ཡུམ་ལུ་དེ་སྦེ་ཞུ་ནུག།
ངོ་ཚ་ཤེསན་ དལ་འབྱོར་གྱི་མི་ལུས་འཐོབ་ཞིནམ་ལས་ དམ་པའི་ལྷ་ཆོས་མ་འབད་བར་ དོན་དག་ག་ནི་ཡང་མེད་པར་ མི་ཚེ་སྟོང་ལོག་
གཏང་མི་ཚུ་ངོ་ཚ་འོང་། ཨ་མ་ཁྱོད་ཀྱི་ སེམས་ཁར་འབད་བ་ཅིན་ བུམོ་ང་གིས་ མྱང་སྟོད་རི་ནང་པའི་ དཔོན་གྱི་ཨམ་འབད་དེ་ གོ་ས་
སྦོམ་ཅིག་ཐོབ་སྟེ་ ཡོདཔ་བཟུམ་མནོ་སྡོད་ནུག།
ང་ར་གིས་བལྟ་བ་ཅིན་ ཚེ་འདི་ལུ་དགོ་པའི་དོན་དག་ དྲིན་ཅན་ཕ་མའི་ཞབས་ཏོག་བསྒྲུབ་པའི་དབང་ཆ་ ང་ལུ་མེད། ཕྱི་མར་དགོ་པའི་ དམ་
པའི་ལྷ་ཆོས་འབད་ནིའི་ དབང་ཆ་ ང་ལུ་མ་འཐོབ། ད་ ཆོས་དང་འཇིག་རྟེན་ ག་ཅི་འབད་ས་ཅིག་རུང་། ང་གིས་འབད་མི་འདི་ཚུ་
མཐར་མ་བསྐྱལ་བ་ཅིན་ མི་བཏུབ་པས། ད་རེས་ ཐགས་འཐག་འཕྲོ་འདི་གཞན་ལུ་རེ་མ་དགོ་པར། ང་ར་གིས་ར་ འཐག་ཆོགཔ་ཅིག་
ཟེར་ཞུ་ཞིནམ་ལས་ ཨ་ཞེ་སྣང་ས་ཐགས་འཐག་སྟེ་ཡོད་པའི་སྐབས་ལུ། སྣང་ས་མོ་ར་དང་ ན་ཚོད་མཉམ་མི་བུམོ་རོགས་ལེ་ཤ་ཅིག་གིས་
ར་ སྣང་ས་འདས་ལོག་འབད་ ཕ་མའི་ཁྱིམ་ནང་འབྱོན་པའི་གཏམ་ལོ་རྒྱུས་གོཝ་ལས། ཇ་དང་ཆང་འབག་སྦེ་ མཇལ་བར་འོང་མི་ཚུ་ག་
ར་ ཨ་ཞེ་སྣང་སའི་ཐགས་རའི་ནང་ལུ་ འཛོམས་ཞིནམ་ལས། རང་ར་སོ་སོ་གི་ རྒྱན་ཆ་དང་གོ་ལ་བཟང་ངན་དང་ སེམས་ལུ་དགའ་སྡུག་
དང་། རང་གི་རྨགཔ་ཚུ་གི་སྐོར་ལས་ ལོ་རྒྱུས་ལེ་ཤ་ཅིག་སླབ་ད། ཨ་ཞེ་སྣང་ས་གིས་བུམོ་འདི་ཚུ་གི་ བློ་སེམས་ཆོས་ལུ་བསྒྱུར་ཚུགས་
མི་ཚུགས་བལྟ་གེ་ ཟེར་ཐུགས་བཞེད་གནང་སྟེ་ ཐགས་ཆས་ཚུ་ལུ་དཔྱེ་ལེན་ཏེ་ ཉམས་མགུར་གྱི་ གླུ་འདི་གསུངས་ནུག།
བླ་མ་ཡི་དམ་མཁའ་འགྲོའི་ཚོགས་ལ་འདུད། །ཆོས་མེད་བུ་མོ་རྣམས་ལ་ཐུགས་རྗེས་གཟིགས།།
ཚུར་ལ་གསོན་དང་ན་མཉམ་བུ་མོ་རྣམས། །འདས་ལོག་སྣང་ས་ང་ལ་རྣ་བ་ཉོན།།
བུ་མོ་ཐགས་ཆས་འདི་ལ་དཔེ་བླངས་ནས། །བློ་ཁ་ཆོས་ལ་བསྒྱུར་བའི་གླུ་ཅིག་ལེན།།
ས་ལ་དྲུད་པའི་རྐང་ཁུང་གྲུ་བཞི་འདི། །རང་ཤོང་སྤྱིལ་བུ་ཡིན་ན་དགའ་བ་ལ།།
འོག་ན་བཏིངས་པའི་གདན་ཆུང་གྲུ་བཞི་འདི། །བསམ་གཏན་འབོལ་ཆུང་ཡིན་ན་སྐྱིད་པ་ལ།།
འདས་ལོག་བུ་མོ་སྣང་ས་འོད་འབུམ་ང་། །སྒྲུབ་པ་རྒྱབ་མཁན་ཡིན་ན་དགའ་བ་ལ།།
གཡོག་མོ་འཛོམས་པ་སྐྱིད་པ་ཁྱོད་ཉིད་ནི། །སྒྲུབ་རྒྱགས་སྐྱེལ་མཁན་ཡིན་ན་སྐྱིད་པ་ལ།།
ཐགས་མགོར་ཕུར་པ་གཡས་གཡོན་བརྡབས་པ་ནི། །བསྟན་པའི་རྒྱལ་མཚན་ཡིན་ན་དགའ་བ་ལ།།
ཐགས་ཀྱི་མགོ་འཛིན་བྱེད་པའི་ཐགས་ཤིང་འདི། །བླ་མའི་གདམས་ངག་ཡིན་ན་སྐྱིད་པ་ལ།།
རྒྱབ་ཏུ་སྐྱར་བའི་སྒྱེ་སྣེ་མཐུག་པོ་འདི། །འཁོར་བར་རྒྱབ་བསྐྱར་ཡིན་ན་དགའ་བ་ལ།།
ཚིགས་པ་མ་བུ་ཁ་སྦྱོར་བྱས་པ་འདི། །བདེ་སྟོང་ཟུང་འཇུག་ཡིན་ན་དགའ་བ་ལ།།
དེ་ཡི་བར་དུ་བཅུག་པའི་སྣལ་མ་འདི། །ཀུན་གཞིའི་གནས་ལུགས་ཡིན་ན་སྐྱིད་པ་ལ།།
ཚིགས་པ་གཡས་གཡོན་བསྡམས་པའི་ཐག་པ་འདི། །དགེ་བཅུའི་ཚུལ་ཁྲིམས་ཡིན་ན་སྐྱིད་པ་ལ།།
སྣལ་མ་སྲོག་འཛིན་བྱེད་པའི་སྲོག་སྨྱུག་འདི། །ཕྱག་རྒྱ་སྲོག་འཛིན་ཡིན་ན་དགའ་བ་ལ།།
སྣལ་མ་དཀར་ལ་འཇམ་པ་རིང་བ་འདི། །ཐར་ལམ་དཀར་པོ་ཡིན་ན་སྐྱིད་པ་ལ།།
ཡར་ལ་འཐེན་པའི་ཡར་གནས་ལེགས་པོ་འདི། །མཐོ་རིས་ཡར་འདྲེན་ཡིན་ན་དགའ་བ་ལ།།
མར་ལ་གནོན་པའི་མར་གནས་ལེགས་པོ་འདི། །ངན་སོང་རྡོག་གནོན་ཡིན་ན་སྐྱིད་པ་ལ།།
སྣལ་མ་ཤན་འབྱེད་བྱེད་པའི་འུ་ལུ་འདི། །རྒྱུ་འབྲས་ཤན་འབྱེད་ཡིན་ན་དགའ་བ་ལ།།
སྣལ་མ་སྐད་གཏོང་བྱེད་པའི་བཀད་རྒྱུག་འདི། །གཏོང་ལེན་བྱང་སེམས་ཡིན་ན་སྐྱིད་པ་ལ།།
སྣལ་མ་བསང་འཕུལ་བྱེད་པའི་བསང་མྱུག་འདི། །སྒྲིབ་གཉིས་བསང་པ་ཡིན་ན་དགའ་བ་ལ།།
སྣམ་ཞིང་རྫོགས་པར་སྒྲིལ་བའི་སིལ་ལེ་འདི། །ཚོགས་གཉིས་རྫོགས་པ་ཡིན་ན་སྐྱིད་པ་ལ།།
སྣམ་བུ་ཞིང་སྐུམ་བྱེད་པའི་བཙིར་རྒྱབ་འདི། །ཆོས་བརྒྱད་རོ་སྙོམས་ཡིན་ན་དགའ་བ་ལ།།
ཐགས་སྐད་ཐག་ཐག་ལྷང་ལྷང་རྒྱབ་པ་འདི། །ཆོས་སྐད་འབེལ་གཏམ་ཡིན་ན་སྐྱིད་པ་ལ།།
ཐགས་བཀད་ཕར་སྐྱར་ཚུར་ལེན་བྱེད་པ་འདི། །བདག་གཞན་མཉམ་བརྗེ་ཡིན་ན་དགའ་བ་ལ།།
སྣལ་མ་བཀད་བརྩེགས་བརྒྱད་ཁྲི་བཞི་སྟོང་འདི། །མདོ་རྒྱུད་དམ་ཆོས་ཡིན་ན་སྐྱིད་པ་ལ།།
སྣམ་བུ་དཀར་ཞིང་འཇམ་ལ་རིང་བ་འདི། །བུ་མོའི་ལྷག་བསམ་ཡིན་ན་དགའ་བ་ལ།།
ཟེར་གསུངསམ་ད་ བུམོ་ ལས་སྒྲིབ་ཆུང་མི་རེ་རེ་གཉིས་གཉིས་ བློ་ཁ་ཆོས་ལུ་བསྒྱུར་ཏེ་ སྡིག་པ་སྤངས་ དགེ་བ་བསྒྲུབ་ནི་འདི་ལུ་
བརྩོན་འགྲུས་བསྐྱེད་དེ་ འབད་མི་བྱུང་རུང་། དེ་གི་སྦུག་ལུ་ མང་ཤོས་ཅིག་གིས་ར་ ཨ་ཞེ་སྣང་སའི་གསུང་གཞས་ ཐགས་ཆས་ལུ་
དཔྱེ་ལེན་སྦེ་ མཛད་གནང་མི་དེ་ཚུ་འཇིག་རྟེན་ཕལ་པ་གིས་ཡང་ གོ་བདེ་བ་ཡོད་དེ་འབད་རུང་ར། དོན་དག་དམ་པའི་ཆོས་ལུ་སྦྱར་སྦྱརཝ་
ཨིནམ་ལས་ གོ་བ་གནམ་མེད་ས་མེད་ ལཱ་ཁག་འདུག།
དེ་གིས་མ་ཚད་ ཨ་ཞེ་སྣང་ས་ཁྱོད་ར་ སྐུ་ན་གཞོནམ་ བྱད་ངོ་རིས་ཡང་འཇའ་རིསམོ་སྦེ་ སོ་ནམ་གྱི་ཞིང་ལཱ་འབད་ནི་དང་། སྣམ་བུ་
འཐག་ནི་ལ་སོགས་པ་ ལཱ་དེ་ཚུ་ལུ་ གནམ་མེད་ས་མེད་མཁས་པ་ཡོད་པའི་ཁར་ ཕང་མར་བུཚ་དང་ རྒྱབ་ཁར་རང་གི་དྲིན་ཅན་གྱི་ཕམ་
གདོང་ཁར་བློ་གཏད་པའི་རྨགཔ་ ལེགས་ཤོམ་དང་ཆ་ སྡོད་ནི་ཡོད་པར་བརྟེན། ལྟོ་གོ་གཏམ་གསུམ་དང་ རྒྱན་ཆ། གོ་ལ། ནོར་བུ།
གཡུ་དང་བྱུ་རུ་ཚུ་གི་ དཀའ་ངལ་ག་ནི་ཡང་ མེད་པར་ཡོདཔ་ཨིནམ་ལས། རང་སེམས་དགའ་བ་དང་ ལུས་སྐྱིད་པ་སྦེ་ དགའ་སྐྱིད་ཕུན་
སུམ་ཚོགས་ཏེ་ སྡོད་ནི་ཡོད་པའི་སྐབས་འདི་ལུ་ དམ་པའི་ཆོས་འབད་བར་བྱོན་ཏེ་ ག་ཅི་འབད་ནི་ཨིནམ་ཟེར་ཞུཝ་ད་ ད་རུང་ར་ བུམོ་
དེ་ཚུ་ལུ་ ཨ་ཞེ་སྣང་ས་གིས་ མི་རྟག་ རྒྱུད་སྐུལ་གྱི་ གླུ་འདི་གསུངས་ནུག།
ན་གཞོན་གསོན་དང་ན་མཉམ་ཆུང་འདྲིས་བུ་མོའི་ཚོགས། །རྟེན་དལ་འབྱོར་མི་ལུས་ཤིན་ཏུ་རྙེད་པར་དཀའ།།
དུས་ལན་ཅིག་འཐོབ་དུས་ལྷ་ཆོས་མ་བྱེད་ན། །ཚེ་ཕྱི་མར་ངན་སོང་གཡང་ལ་ལྷུང་དོགས་འདུག།
ཚེ་མི་རྟག་བར་སྣང་གློག་དང་འདྲ། །གློག་ད་ལྟ་འཁྱུག་ཀྱང་སྐད་ཅིག་ཙམ་ལ་ཡལ།།
ཁྱོད་གྲོགས་མོ་རྣམས་ལྷ་ཆོས་མི་བྱེད་ཀྱང་། །ང་སྣང་ས་མི་སྡོད་དབེན་པའི་རི་ཁྲོད་འགྲིམ།།
ཚེ་མི་རྟག་རྩྭ་ཁའི་ཟིལ་པ་འདྲ། །རྐྱེན་ཅུང་ཟད་མི་ཐུབ་མྱུར་བ་ཉིད་དུ་སྐམ།།
ཁྱོད་གྲོགས་མོ་རྣམས་ལྷ་ཆོས་མི་བྱེད་ཀྱང་། །ང་སྣང་ས་མི་སྡོད་དབེན་པའི་རི་ཁྲོད་འགྲིམ།།
ཚེ་མི་རྟག་སྤང་རིའི་ལོགས་ཀྱི་འཇའ་ཚོན་འདྲ། །འཇའ་ཁ་དོག་མཚར་ཡང་སྙིང་པོ་ཅུང་ཟད་མེད།།
ཚེ་མི་རྟག་བུ་མོ་ང་ཚོའི་མཚར་སྡུག་འདྲ། །ལོ་གཞོན་དུས་མཛེས་ཀྱང་རྒས་ནས་ཡིད་མི་འོང་།།
ཁྱོད་གྲོགས་མོ་རྣམས་ལྷ་ཆོས་མི་བྱེད་ཀྱང་། །ང་སྣང་ས་མི་སྡོད་དབེན་པའི་རི་ཁྲོད་འགྲིམ།།
ཚེ་མི་རྟག་སྟོན་པའི་བླ་མ་བཟང་པོ་ནི། །དེ་ཙམ་དུ་མ་ཟད་ཚང་མས་བྱེད་ངེས་ན།།
ཁྱོད་གྲོགས་མོ་རྣམས་ལྷ་ཆོས་མི་བྱེད་ཀྱང་། །ང་སྣང་ས་མི་སྡོད་དབེན་པའི་རི་ཁྲོད་འགྲིམ།།
ཟེར་གསུངས་ནུག།
སྦྱོང་ལཱ།
དྲིདྲི་་བབ་་དདངང་་པཔ།། རྩོརྩོདད་་སྡུསྡུརར།།
བབཀོཀོདད་་རྒྱརྒྱ།། དདམམ་་པཔའིའི་་ཆོཆོསས་་ཚུཚུ་་ནནངང་་ལལསས་་ མིམི་་རྟརྟགག་་པཔའིའི་་རརངང་་བབཞིཞིནན་་སྟོསྟོནན་་མིམི་་འའདིདི་་གིགིསས་་ དེདེངང་་སསངང་་རྒྱརྒྱལལ་་ཁཁབབ་་ཡཡརར་་རྒྱརྒྱསས་་གགཏཏངང་་ནིནི་་ལུལུ་་ གགནོནོདད་་པཔ་་
ཡོཡོདད།། ཟེཟེརར་་མིམི་་འའདིདིའིའི་་ཐོཐོགག་་ལུལུ་་ རྩོརྩོདད་་སྡུསྡུརར་་འའབབདད།།
དྲིདྲི་་བབ་་གགཉིཉིསས་་པཔ།། དྲིདྲིསས་་ལལནན།།
སྣང་ས་རང་ལས་ བུཚ་ལྷའུ་དར་པོ་སྐྱེས་པའི་ལོ་རྒྱུས་དང་། མྱང་སྟོད་རི་ནང་པའི་དཔོན་དང་ འབངས་མི་སེར་གྱི་སྦུག་ལས་ ཐུགས་བརྩེ་
བ་སྦོམ་མཛད་དེ་འབད་རུང་ ཨ་ནེ་སྙིད་མོ་དེ་གིས་ མ་རངས་པར་ཕྲག་དོག་དང་། བསམ་པ་ངན་པ་བསྐྱེད་དེ་ བར་ན་དཀྲུགས་ཤིང་ལེ་
ཤ་འབད་བའི་སྐོར་དང་། དེ་ལུ་བརྟེན་ སྙིང་རླུང་སྟོད་ལུ་འཚང་སྟེ་ མོ་ཤི་སོཔ་ལས་ཕུང་པོ་ཡང་ ཤར་གྱི་སྤང་རིའི་གུ་བསྐྱལ་ཏེ་ མོའི་
རྣམ་ཤེས་འདི་ གཤིན་རྗེ་ཆོས་ཀྱི་རྒྱལ་པོའི་སྐུ་མདུན་ལུ་ རང་བཞིན་གྱིས་འཁྱམས་ཏེ་ལྷོདཔ་ད། འཆི་བདག་གཤིན་རྗེ་ཆོས་ཀྱི་རྒྱལ་པོ་
ལས་ མོ་ལོག་འཇིག་རྟེན་འཛམ་བུ་གླིང་ལུ་ འགྱོ་དགོཔ་འབད་ བཀའ་ཡི་གནང་བ་ཐོབ་སྟེ་ འདས་ལོག་འབད་དགོཔ་འབྱུང་ཚུལ་ཚུ་
ག་ར་གསུང་གྲོས་ཞིབ་གསལ་མཛད་པར་ལས་བརྟེན། ཕམ་གཉིས་ཡང་ རེ་ཚེ་སེམས་དགའ་ རེ་ཚེ་སྐབས་སེམས་སྐྱོ་སྟེ་ དགའ་བ་དང་
སྐྱོ་བའི་ངང་ལས་ སྤྱན་ཆབ་ཤོར་སྦེ་ཞལ་འཛུམ་མའི་ རྣམ་འགྱུར་དང་བཅས་པའི་སྒོ་ལས་ བུམོ་སྣང་སའི་ཕྱག་ལས་བཤེད་དེ།
བཀོད་རྒྱ། འོག་གི་མིང་ཚིག་ཚུའི་དོན་དག་ཅོག་གཅིག་པའི་ མིང་ཚིག་ གོང་གི་ཡིག་བྲིསམ་ནང་ལས་འཚོལ་ཏེ་བྲིས།
༡- གཏམ། ༢- གཡོག་འཁོར། ༣- ངལ་མ་རངསམ། ༤- སེམས། ༥- ཚེ་ལས་འདས། ༦- མིག་ཆུ། ༧- ཤི་ལོག།
༨- བཟུང་། ༩- འབབ། ༡༠- རོ།
དྩོན་ཚན་བཅུ་གཅིག
ཕ་ཡུལ་སྤངས་ཏེ་ ཆོས་མཛད་པར་བྱོན་པའི་མཛད་པ།
༉ དེའི་སྐབས་ལུ་ སྣང་སའི་ཡུམ་མྱང་ཚ་གསལ་སྒྲོན་ཡང་ བྱོན་ཞིནམ་ལས་ བུམོ་སྣང་ས་ཆོས་འབད་བར་ མ་འབྱོན་ཟེར་གསོལ་
འདེབས་ ཞུ་བའི་དོན་ལུ་ གླུ་འདི་གསུངས་ནུག།
ང་ཡི་ཁོག་པའི་ནང་གི་སྙིང་འདྲ་བ། །བུ་མོ་སྣང་ས་ཨ་མ་བདག་ལ་གསོན།།
ཕ་མ་རྒན་རྒོན་གཉིས་པོ་བཞག་ནས་ནི། །བུ་མོ་ཆོས་ལ་ཕེབས་པ་ཕོད་ལགས་སམ།།
བུ་ཆུང་ལྷ་འུ་དར་པོ་བཞག་ནས་ནི། །བུ་མོ་ཆོས་ལ་ཕེབས་པ་ཕོད་ལགས་སམ།།
འབངས་འཁོར་མི་སེར་འདི་རྣམས་བཞག་ནས་ནི། །བུ་མོ་ཆོས་ལ་ཕེབས་པ་ཕོད་ལགས་སམ།།
ལྷ་ཆོས་གཤའ་མ་བྱེད་པ་དཀའ་ལས་ཆེ། །དེ་འདྲ་ན་ཆུང་བུ་མོས་ཅི་ལ་ཡོང་།།
མི་ཡོང་ཡོང་དོགས་ཆོས་དོགས་མ་བྱེད་པར། །ཡོང་བའི་འཇིག་རྟེན་འདུན་མ་བྱེད་རོགས་གྱིས།།
ཟེར་གསུངསམ་ད་ བུམོ་སྣང་ས་གིས་ ཡུམ་ལུ་ དེ་སྦེ་གསུངས་ནུག།
དྲིན་ཅན་ཨ་མ་མྱང་ཚ་གསལ་སྒྲོན་ལགས། །བུ་མོ་སྣང་ས་ང་ལ་གསན་པར་ཞུ།།
དགུང་སྔོན་མཐོན་པོའི་ཁྲི་གདུགས་ཉི་མ་དེ། །གླིང་བཞི་བསྐོར་ཞིང་ཤར་ནུབ་བྱེད་ཀྱིན་འདུག།
ཁྲི་གདུགས་ཉི་མས་གླིང་བཞི་མི་བསྐོར་ན། །བུ་མོ་ངས་ཀྱང་ཁྱིམ་དུ་བསྡད་པས་ཆོག།
ཁྲི་གདུགས་ཉི་མས་གླིང་བཞི་བསྐོར་ཟེར་ན། །སྣང་ས་ང་ཡང་ལྷ་ཆོས་བྱེད་དུ་འགྲོ།།
ཤར་གྱི་དཀར་གསལ་ཟླ་བ་འོད་པོ་ཆེ། །ཟླ་སྟོད་ཟླ་སྨད་འཕེལ་འགྲིབ་བྱེད་ཀྱིན་འདུག།
དཀར་གསལ་ཟླ་བས་འཕེལ་འགྲིབ་མི་བྱེད་ན། །བུ་མོ་ངས་ཀྱང་ཁྱིམ་དུ་བསྡད་པས་ཆོག།

དཀར་གསལ་ཟླ་བས་འཕེལ་འགྲིབ་བྱེད་ཟེར་ན། །སྣང་ས་ང་ཡང་ལྷ་ཆོས་བྱེད་དུ་འགྲོ།།
ལྡུམ་རའི་ནང་གི་མེ་ཏོག་པད་སྡོང་དེ། །དབྱར་ཁ་སྐྱེས་ཀྱང་དགུན་ཁར་སྐམ་གྱིན་འདུག།
མེ་ཏོག་པད་སྡོང་སྐྱེས་སྐམ་མི་བྱེད་ན། །བུ་མོ་ངས་ཀྱང་ཁྱིམ་དུ་བསྡད་པས་ཆོག།
མེ་ཏོག་པད་སྡོང་སྐྱེས་སྐམ་བྱེད་ཟེར་ན། །སྣང་ས་ང་ཡང་ལྷ་ཆོས་བྱེད་དུ་འགྲོ།།
གཙང་ཆབ་སྔོན་མོ་ཡུར་བ་དྲངས་པ་དེ། །གྱེན་ལ་མི་འགྲོ་ཐུར་ལ་རྒྱུག་གིན་འདུག།
གཙང་ཆབ་སྔོན་མོ་གྱེན་དུ་ལོག་ཟེར་ན། །བུ་མོ་ངས་ཀྱང་ཁྱིམ་དུ་བསྡད་པས་ཆོག།
གཙང་ཆབ་སྔོན་མོ་ཐུར་ལ་འགྲོ་ཟེར་ན། །སྣང་ས་ང་ཡང་ལྷ་ཆོས་བྱེད་དུ་འགྲོ།།
བུ་མོའི་ཨ་མ་མྱང་ཚ་གསལ་སྒྲོན་ཁྱོད། །གཞོན་ནུ་མ་རེད་ཨ་མ་རྒན་མོ་རེད།།
མ་རྒན་གཏན་དུ་གཞོན་ནུར་འབྱུང་སྲིད་ན། །བུ་མོ་ངས་ཀྱང་ཁྱིམ་དུ་བསྡད་པས་ཆོག།
རྒས་ནས་གཏན་དུ་གཞོན་ནུ་མ་འབྱུང་ན། །སྣང་ས་ང་ཡང་ལྷ་ཆོས་བྱེད་དུ་འགྲོ།།
ཟེར་གསུངསམ་ད་ ཡུམ་གྱི་ཐུགས་ལུ་ ངེའི་བུ་མོ་ མི་དྲགཔ་དཔོན་གྱི་ཨམ་ཨིནམ་ལས། མི་ཚུ་གིས་འཇམ་པའི་སྒོ་ལས་
ཞུ་བ་ཕུལ་ཏེ་འབད་རུང་ ཁ་ལུ་མི་ཉན་པས། ད་འབདན་དྲག་པོའི་སྒོ་ལས་ ཚོ་བརྡ་ཅིག་གཏང་དགོཔ་ ཨིནམ་འདྲ་བས་མནོ་ཞིནམ་
ལས། ད་རུང་ར་ སྣང་ས་ལུ་ཡུམ་གྱིས་ གླུ་འདི་གསུངས་ནུག།
ཆུང་ནས་གསོས་པའི་བུ་མོ་སྣང་ས་ཁྱོད། །ཆེ་བར་ལོངས་ནས་ཁ་ལ་མི་ཉན་ན།།
ལན་ཆགས་དགྲ་བོ་བུ་མོ་སྣང་ས་ཁྱོད། །སྙིང་གཏམ་བསླབ་བྱ་བྱས་ནས་ཅི་བྱེད་པ།།
གཤོང་ཞིང་རོང་མོའི་ལོ་ཡག་ལྗང་པ་ཁྱོད། །ཆུ་ལུད་དྲོད་གཤེར་འཛོམས་སྐབས་མི་སྐྱེས་ཤིང་།།
སྦྲང་ཆར་ཟིར་བུའི་གྲོགས་ལ་མི་རེ་ན། །སད་དང་སེར་བས་བཅོམ་དུས་མ་འགྱོད་ཅིག།
ཤ་རྒྱགས་བལ་འཇམ་གཡང་དཀར་ལུ་གུ་ཁྱོད། །དད་ཅན་བསྐོར་མིས་འཁྲིད་སྐབས་མི་འགྲོ་ཞིང་།།
ལྷས་རར་བལ་བྲེག་བྱས་ཀྱང་མི་སྡོད་ན། །སྡིག་ཅན་བཤན་པའི་ལག་ཏུ་མ་འགྱོད་ཅིག།
སྒྱུ་ལུས་འབྱུང་བཞི་འཁྲུགས་པའི་ནད་པ་ཁྱོད། །ལྷ་རྗེ་མཁས་པར་རྩ་ཆུ་མི་བསྟེན་ཞིང་།།
ཕན་པའི་བཟའ་བཅའ་སྨན་ཡང་མི་ཟ་ན། །འཇིག་རྟེན་ཕྱི་མར་འགྲོ་དུས་མ་འགྱོད་ཅིག།
གསུང་སྐད་སྙན་འགྱུར་འཛོམས་པའི་པི་ཝང་ཁྱོད། །རྒྱུད་སྐུད་ཕྲ་སྦོམ་སྒྲིག་སྐབས་མི་འགྲིག་པར།།
གླུ་གཞས་གར་ལ་བསྒྱུར་ཀྱང་མི་འགྱུར་ན། །པགས་མེད་གཟར་བུ་བཟོ་དུས་མ་འགྱོད་ཅིག།
གཟུགས་མཛེས་སྐད་སྙན་སྣང་ས་འོད་འབུམ་ཁྱོད། །དྲིན་ཅན་ཕ་མའི་ཁ་ལ་མི་ཉན་ན།།
སྐྱ་མིན་སེར་མིན་འབྱུང་དུས་མ་འགྱོད་ཅིག །བུ་མོས་ཨ་མ་ཡིན་བསམ་མི་བྱེད་ན།།
ཨ་མས་བུ་མོ་ཡིན་བསམ་ཅི་ལ་བྱེད། །རང་རེ་མ་བུ་འབྲལ་ཐག་ཆོད་པས་ན།།
བུ་མོ་སྣང་ས་གར་འདོད་གནས་སུ་རྒྱུག།
ཟེར་གསུངས་ཏེ་ སྣང་སའི་ཡུམ་གྱིས་ཕྱག་གཡས་པ་ལུ་ འཁརཝ་ཅིག་འབག་ ཕྱག་གཡོནམ་ལུ་ གོ་ཐལ་སྤར་གང་འབག་འོང་
ཞིནམ་ལས། སྒོ་ཐལ་དེ་ བུམོ་སྣང་སའི་ཞལ་ལུ་གཏོར་བྱིན། འཁརཝ་དེ་གིས་དྲང་ནི་འབདཝ་ད། སྣང་སའི་ཆ་རོགས་ བུམོ་ཚུ་
གིས་ ཡུམ་གྱི་ཕྱག་ལས་བཟུང་སྟེ་ གསོལཝ་བཏབ་ལས་བརྟེན་ ཡུམ་མྱང་ཚ་གསལ་སྒྲོན་གྱིས་ སྣང་ས་འོད་འབུམ་དེ་ ཁྱིམ་གྱི་ཕྱི་
ཁར་བཏོན་བཏང་ཞིནམ་ལས་ ཡུམ་མོ་ར་ཁྱིམ་གྱི་ནང་ལུ་ འབྱོནམ་ད་གཅིག་ཁར་ ཕྱི་སྒོ་བསྡམས་བཞག་སྟེ། བུམོ་སྣང་ས་ཁྱིམ་གྱི་
ནང་ལུ་འོང་མ་སྟེར་བས།
དེ་ཚེ་ཕྱི་རུ་འདས་ལོག་ སྣང་ས་འོད་འབུམ་དེནི་ བུམོ་ཆ་རོགས་ཅིག་གི་ཁྱིམ་ནང་ གནསཔོ་བརྙ་སྟེ་བཞུགས་པའི་སྐབས་ ཐུགས་བསམ་
ལུ་སྐྱེ་བ་གཅིག་ལུ་ འཆི་བ་ཚར་གཅིག་འོང་ནི་ཡོདཔ་དེནི་ འཇིག་རྟེན་ཀུན་གྱིས་སྤྱི་སྲོལ་ཨིན་རུང་། ང་འདས་ལོག་ ལས་ངནམ་དེནི་
སྐྱེ་བ་གཅིག་ལུ་འཆི་བ་ཚར་གཉིས་འབད་བའི་ནང་ལས་ སྔོན་མ་གིནི་ཤི་ཚར་ཡི། རྟིང་མནི་ནམ་ཤི་ནི་ཨིན་ན་ཡང་མི་ཤེས་པས། ད་
རེས་ ཐད་རི་བ་རི་ཆོས་འབད་བར་འགྱོ་དགོ་པས།
འདི་གི་ནང་དོན་ཉིད་ལས་ གཤིན་རྗེ་ཆོས་ཀྱི་རྒྱལ་པོའི་བཀའ་ཡང་ བུམོ་སྣང་ས་ཁྱོད་འདས་ལོག་འབད་དེ་གིས་ སངས་རྒྱས་ཀྱི་བསྟན་
པ་དང་སེམས་ཅན་གྱི་ འགྲོ་དོན་རྒྱ་ཆེན་པོ་འབད་ནིའི་ ལས་དང་སྐལཝ་ཡོདཔ་ལས། ཡར་ འཛམ་བུ་གླིང་ལུ་ལོག་སོང་ཞིག་ ཟེར་
ཞལ་བཀོད་བཟང་པོ་གནང་སྟེ་ཡོདཔ་ཨིན།
རྒྱུ་མཚན་དེ་ལུ་བརྟེན་ ད་རེས་ ང་གིས་ཚེ་འདི་ལུ་བཀའ་དྲིན་ཅན་གྱི་ཕམ་ལུ་ མ་གུས་པའི་ཁ་ལན་འཇལཝ་ལ་སོགས་པའི་ སྡིག་པ་མེད་
དེ་འབད་རུང་། ཨའི་མོ་ར་གིས་ ང་ ཁྱིམ་ནང་ལས་བཏོན་བཏང་བཏངམ་ཨིནམ་མ་ཚད། བུཚ་ལྷའུ་དར་པོ་དེ་ཡང་ ང་ར་དང་མཉམ་
གཅིག་མེདཔ་ལ་སོགས་པའི་ རྐྱེན་ངན་པ་གྲོགས་སུ་ཤར་བའི་དུས་ཚོད་ འདི་བཟུམ་མའི་སྐབས་ལུ་ དམ་པའི་ལྷ་ཆོས་འབད་བར་ དེ་
འཕྲོ་ལས་མ་སོངན་ ད་རུང་ གཉེན་ཉེཝ་ཕམ་ཚུ་གིས་ ཡར་ཨིན་མར་ཨིན་ ཟེར་སླབ་སྟེ་གིས་ དུས་ཚོད་འགྱངས་སོཔ་ལ་སོགས་པའི་
ཆོས་ལུ་བར་ཆད་ ག་ཅི་འོང་ག་མི་ཤེས་པས། ད་ལྟོ་ར་འགྱོ་དགོ་ནི་ཨིན་པས།
ད་ འགྱོ་སའི་གཡུས་ཡང་ སྟོད་ལ་ཕྱི་གངས་ལུ་རྣལ་འབྱོར་གྱི་དབང་ཕྱུག་ཆེན་པོ་ རྗེ་བཙུན་མི་ལ་བཞད་པའི་ རྡོ་རྗེའི་སྐུ་མདུན་ལུ་
འགྱོ་ནིའི་འདོད་པ་སྦོམ་ཡོད་དེ་འབད་རུང་། ས་ཐག་རིང་སོ་པའི་སྟབས་ཀྱིས་ ང་ ཨམ་སྲུ་ཕུད་རྡོག་གཅིག་གིས་ལམ་མི་ཆོད། དེ་བ་
འདི་ སྔོན་མར་ སྤྱང་ཀ་སྤྱ་འཁྱིད་མི་དེ་གིས་ ལུང་བསྟན་གནང་དོ་བཟུམ་ དགོན་པ་སེར་རག་གཡའ་ལུང་གི་ བླམ་བཟང་པོ་ཤཱཀྱ་
རྒྱལ་མཚན་ཟེར་ཞུ་མི་འདི་ ཨིན་ཅི་མིན་ཅི་ར་ མཇལ་བར་འགྱོ་དགོ། ཟེར་ཐུགས་བཞེད་གནང་སྟེ་ སྡོད་སའི་གནསཔོ་ཚུ་ ག་ར་
ཉལ་ཚར་ཞིནམ་ལས་ ཕྱི་དང་ནང་གི་མི་ག་གིས་ཡང་ མ་ཤེསཔ་སྦེ་འབྱོནམ་ད། དེ་ཚེའི་ནུབ་མོ་ རྩེ་ཆེན་དགའ་གཞིའི་གདོང་ལས་
བརྒྱུད་དེ་ རྩེ་ཆེན་ཟམ་པའི་ཁར་ཕེབས་ཅིག། ཚེ་བཅོ་ལྔའི་ཟླཝ་དེ་ཡང་ ཤར་ཕྱོགས་རི་བོའི་མགུ་ལས་ཤརཝ་ དུས་མཉམ་འབྱུངམ་
ལས་ ད་རེས་རྟེན་འབྲེལ་གནམ་མེད་ས་མེད་ ལེགསཔོ་ཅིག་ཨིན་མས་མནོ་སྟེ་ སྣང་ས་ཐུགས་མཉེས་ཏེ་ གླུ་འདི་གསུངས་ནུག།
ཚེས་ཆེན་བཅོ་ལྔའི་ཟླ་བ་ཤར་རིའི་རྩེ་ནས་ཤར་བྱུང་། །བླ་མ་རྩེ་ཆེན་ཐུགས་རྗེས་བུ་མོ་རྗེས་སུ་བཟུང་ནས།།
འགྲོ་དོན་ཟླ་འོད་ལྟ་བུ་ཡོང་བའི་རྟེན་འབྲེལ་ལོས་ཡིན།།
ཟེར་གསུངས་ཏེ་ མྱང་ཆུ་འདི་ལས་ ཆུ་ཕུད་ཚར་གསུམ་ ཕྱག་གིས་གཏོར་ཞིནམ་ལས་ འབྱོནམ་ད། སེར་རག་གཡའ་ལུང་དགོན་
པའི་ མཇུག་ལུ་ཕེབསཔ་ཅིག། དྲོ་པ་ཉིམ་ཤརཝ་ཁ་ཐུག་རྐྱབ་ནུག། ད་རུང་ བྱོན་ཏེ་བླ་མའི་སྒྲུབ་ཁང་གི་ འོག་ལུ་ལྷོདཔ་ད། ཚོགས་
དུང་གཏངམ་ དུས་མཉམ་འབྱུངམ་ལས་ སྣང་སནི་ ད་རེས་ རྟེན་འབྲེལ་ལེགས་ཤོམ་ཅིག་ ཨིན་མནོ་ གནམ་མེད་ས་མེད་ཐུགས་
མཉེས་ནུག།
སྦྱོང་ལཱ།
༡- སྣང་ས་འོད་འབུམ་གྱིས་ ཡུམ་གྱིས་གསུངས་མིའི་ཁ་ལུ་མ་ཉན་མི་དང་ ད་རེས་ནངས་པའི་ཨ་ལུ་ཚུ་གིས་ རང་གི་ཕམ་གིས་
སླབ་པའི་ཁ་ལུ་ མ་ཉན་མི་གཉིས་ཀྱི་བར་ན་ ཁྱད་པར་ག་ཅི་འདུག? དབྱེ་དཔྱད་འབད་དེ་བྲིས།
༢- ད་རེས་ནངས་པར་ རང་གི་ཕམ་སྤུན་ཆ། གཉེན་གྲོགས་དང་བུ་གཞི་ཚུ་སྤངས་ཏེ་ དམ་པའི་ཆོས་ལུ་འགྱོ་ནི་འདི་ འོས་
འབབ་འདུག་ག? ག་ཅི་སྦེ?
༣- ཚེས་ཆེན་བཅོ་ལྔའི་ཟླ་བ་ཤར་རིའི་རྩེ་ནས་ཤར་བྱུང་། །བླ་མ་རྩེ་ཆེན་ཐུགས་རྗེས་བུ་མོ་རྗེས་སུ་བཟུང་ནས། །འགྲོ་དོན་ཟླ་འོད་ལྟ་
བུ་ཡོང་བའི་རྟེན་འབྲེལ་ལོས་ཡིན།། ཚིགས་བཅད་འདི་ རྫོང་ཁའི་ནང་བཤད་པ་རྐྱབ།
དནྩོ ་ཚན་བཅུ་གཉིས་པ།
སྐུ་མཚམས་ལུ་བཞུགས་པའི་མཛད་པ།
༉ དེ་ལས་ བླམ་ཤཱཀྱ་རྒྱལ་མཚན་གྱིས་ ཨ་ཞེ་སྣང་སནི་ རིགས་བཟང་གི་མཁའ་འགྲོ་མ་ཨིནམ་ལས། བླམ་ ཁོ་ར་གིས་ཐུགས་
རྒྱུད་བསྐུལ་ཏེ། ཆོས་འབད་བར་བྱོན་བྱོནམ་ཨིནམ་ འདི་ཚུ་ག་ར་མངོན་པར་མཁྱེན་ཏེ་འབད་རུང་། མ་མཁྱེནམ་བཟུམ་མཛད་དེ་ བླམ་
གིས་ ཉེ་གནས་ཚུལ་ཁྲིམས་རིན་ཆེན་ ཟེར་མི་དེ་ལུ་ བུམོ་དེ་ནང་ན་ ཕྲང་ཕྲང་མ་གཏང་པར་བཞག་སྟེ་ ག་ཅི་སླབ་འོང་ག་བལྟ་ཞིག་
ཟེར་གསུངསམ་ད། ཉེ་གནས་ཀྱིས་ཡང་ སྣང་སའི་གདོང་ཁར་སོང་ཞིནམ་ལས་ སྣང་ས་ལུ་དེ་སྦེ་སླབ་ནུག།
ཚུར་ལ་ཉོན་དང་གཟུགས་མཛེས་ཡིད་འོང་མ། །ཉེ་གནས་ཚུལ་ཁྲིམས་རིན་ཆེན་བདག་ལ་གསོན།།
བུ་མོ་ཁྱོད་ནི་ད་ལྟ་གང་ནས་ཡོང་། །དོ་ནུབ་འགྲོ་བའི་གནས་ཚང་གང་དུ་ཡོད།།
ཁྱོད་ལ་ཕ་མ་ཉེ་ཚན་ཇི་འདྲ་ཡོད། །འཇིག་རྟེན་གཏན་གྲོགས་བདག་པོ་སུ་འདྲ་ཡིན།།
ཁྱིམ་དང་ལོངས་སྤྱོད་བུ་ཚ་གང་འདྲ་ཡོད། །བུ་མོ་ཁྱོད་རའི་མིང་ལ་ཇི་སྐད་ཟེར།།
འདི་རུ་ཡོང་བའི་དགོས་དོན་གང་ཡིན་ནམ། །མ་གསང་དྲང་པོའི་སྐད་ཆ་ང་ལ་ཤོད།།
ཟེར་སླབ་ད་ བུ་མོ་སྣང་ས་གིས་ དེ་གི་ལན་ལུ་ གླུ་འདི་གསུངས་ནུག།
བླ་མའི་ཉེ་གནས་ཚུལ་ཁྲིམས་རིན་ཆེན་ལགས། །བུ་མོ་ཆོས་མེད་བདག་ལ་གསན་པར་ཞུ།།
བདག་ནི་མྱང་སྟོད་ལུང་པའི་ཕུ་ནས་ཡོང་། །དོ་ནུབ་གར་འགྲོའི་གདིང་ཚོད་བདག་ལ་མེད།།
སྐྱེས་པའི་ཕ་གཞིས་ལྗང་གི་ཕད་ཁུར་ཡིན། །ཕ་ཡི་མིང་ལ་ཀུན་བཟང་བདེ་ཆེན་ཟེར།།
མ་ཡི་མིང་ལ་མྱང་ཚ་གསལ་སྒྲོན་ཟེར། །ང་ཡི་མིང་ལ་སྣང་ས་འོད་འབུམ་ཟེར།།
ཚེ་གང་གཏན་གྲོགས་གྲགས་པ་བསམ་གྲུབ་ཡོད། །ལན་ཆགས་བུ་ཆུང་ལྷ་འུ་དར་པོ་ཡོད།།
ལྟོ་གོས་གཏམ་གྱིས་འཕོངས་པ་མ་ཡིན་ཞིང་། །རྒྱན་གོས་གྲོགས་ཀྱིས་དབུལ་བ་མ་ལགས་ཏེ།།
འཇིག་རྟེན་བྱ་བར་སྐྱོ་བ་བསྐྱེད་ནས་ནི། །དམ་པའི་ལྷ་ཆོས་བྱེད་དུ་ཡོང་བ་ཡིན།།
ཉེ་གནས་ཁྱོད་ཀྱིས་བུ་མོ་སྣང་ས་ལ། །བླ་མའི་མཇལ་ཁ་ཅིས་ཀྱང་གཏོང་རོགས་མཛོད།།
ཟེར་གསུངསམ་ད། ད་རུང་ར་ ཉེ་གནས་ཚུལ་ཁྲིམས་རིན་ཆེན་གྱིས་ སྣང་ས་ལུ་དེ་སྦེ་ཞུ་ནུག།
མཛེས་པའི་གཟུགས་ལ་སྙན་པའི་གྲེ་འགྱུར་ཅན། །ཨ་ལྕེ་སྣང་ས་ཉེ་གནས་བདག་ལ་གསོན།།
བུ་མོ་ཁྱོད་དང་གངས་སྟོད་སེང་གེ་འདྲ། །སེང་གེའི་གཡུ་རལ་དེ་ཡི་ལེགས་ལུགས་ཀྱིས།།
ལྷ་ཆོས་གཤའ་མ་རང་ཅིག་ག་ནས་ཡོང་། །བུ་མོ་ལྷ་ཆོས་མི་འོང་ལོག་ལས་རྒྱུག།
བུ་མོ་ཁྱོད་དང་བྲག་སྟོད་རྒོད་པོ་འདྲ། །རྒོད་པོའི་རྩེ་སྒྲོ་འདི་ཡི་རྒྱས་ལུགས་ཀྱིས།།
ལྷ་ཆོས་གཤའ་མ་རང་ཅིག་ག་ནས་ཡོང་། །བུ་མོ་ལྷ་ཆོས་མི་འོང་ལོག་ལས་རྒྱུག།
བུ་མོ་ཁྱོད་དང་སྤང་སྟོད་ཤ་བ་འདྲ། །ཤ་བའི་དུང་རྭ་འདི་ཡི་རྒྱས་ལུགས་ཀྱིས།།
ལྷ་ཆོས་གཤའ་མ་རང་ཅིག་ག་ནས་ཡོང་། །བུ་མོ་ལྷ་ཆོས་མི་འོང་ལོག་ལས་རྒྱུག།
བུ་མོ་ཁྱོད་དང་མཚོ་སྟོད་ཉ་མོ་འདྲ། །ཉ་མོ་འདི་ཡི་འཁྱུག་འགྲོས་ངོམ་ལུགས་ཀྱིས།།
ལྷ་ཆོས་གཤའ་མ་རང་ཅིག་ག་ནས་ཡོང་། །བུ་མོ་ལྷ་ཆོས་མི་འོང་ལོག་ལས་རྒྱུག།
བུ་མོ་ཁྱོད་དང་ལྷོ་རོང་རྨ་བྱ་འདྲ། །རྨ་བྱའི་མདོངས་སྒྲོ་འདི་ཡི་མཚར་ལུགས་ཀྱིས།།
ལྷ་ཆོས་གཤའ་མ་རང་ཅིག་ག་ནས་ཡོང་། །བུ་མོ་ལྷ་ཆོས་མི་འོང་ལོག་ལས་རྒྱུག།
བུ་མོ་ཁྱོད་དང་ལྕང་གླིང་འཇོལ་མོ་འདྲ། །འཇོལ་མོའི་གསུང་སྐད་འདི་ཡི་སྙན་ལུགས་ཀྱིས།།
ལྷ་ཆོས་གཤའ་མ་རང་ཅིག་ག་ནས་ཡོང་། །བུ་མོ་ལྷ་ཆོས་མི་འོང་ལོག་ལས་རྒྱུག།
བུ་མོ་ཁྱོད་དང་ལྡུམ་རའི་མེ་ཏོག་འདྲ། །མེ་ཏོག་ཁ་དོག་འདི་ཡི་མཛེས་ལུགས་ཀྱིས།།
ལྷ་ཆོས་གཤའ་མ་རང་ཅིག་ག་ནས་ཡོང་། །བུ་མོ་ལྷ་ཆོས་མི་འོང་ལོག་ལས་རྒྱུག།
ཟེར་ཞུཝ་ད་ ད་རུང་ ལོག་སྟེ་ར་ སྣང་ས་གིས་ ཉེ་གནས་ལུ་ གླུ་འདི་གསུངས་ནུག།
བླ་མའི་ཉེ་གནས་ཚུལ་ཁྲིམས་རིན་ཆེན་ལགས། །བུ་མོ་ང་དང་གངས་སྟོད་སེང་གེ་འདྲ།།
སེང་གེའི་གཡུ་རལ་ལས་ཀྱིས་འཁོར་བ་ལ། །ལྷ་ཆོས་བྱེད་པ་རང་ལ་གནོད་དོན་མེད།།
ཉེ་གནས་དེ་འདྲ་མ་གསུངས་མཇལ་ཁ་ཐོངས། །བུ་མོ་ང་དང་བྲག་སྟོད་རྒོད་པོ་འདྲ།།
རྒོད་པོའི་རྩེ་སྒྲོ་ལས་ཀྱིས་འཁོར་བ་ལ། །ལྷ་ཆོས་བྱེད་པ་རང་ལ་གནོད་དོན་མེད།།
ཉེ་གནས་དེ་འདྲ་མ་གསུངས་མཇལ་ཁ་ཐོངས། །བུ་མོ་ང་དང་སྤང་སྟོད་ཤ་བ་འདྲ།།
ཤ་བའི་དུང་རྭ་ལས་ཀྱིས་འཁོར་བ་ལ། །ལྷ་ཆོས་བྱེད་པ་རང་ལ་གནོད་དོན་མེད།།
ཉེ་གནས་དེ་འདྲ་མ་གསུངས་མཇལ་ཁ་ཐོངས། །བུ་མོ་ང་དང་མཚོ་སྟོད་ཉ་མོ་འདྲ།།
ཉ་མོའི་གསེར་མིག་ལས་ཀྱིས་འཁོར་བ་ལ། །ལྷ་ཆོས་བྱེད་པ་རང་ལ་གནོད་དོན་མེད།།
ཉེ་གནས་དེ་འདྲ་མ་གསུངས་མཇལ་ཁ་ཐོངས། །བུ་མོ་ང་དང་ལྷོ་རོང་རྨ་བྱ་འདྲ།།
རྨ་བྱའི་སྒྲོ་མདོངས་ལས་ཀྱིས་འཁོར་བ་ལ། །ལྷ་ཆོས་བྱེད་པ་རང་ལ་གནོད་དོན་མེད།།
ཉེ་གནས་དེ་འདྲ་མ་གསུངས་མཇལ་ཁ་ཐོངས། །བུ་མོ་ང་དང་ལྕང་གླིང་འཇོལ་མོ་འདྲ།།
འཇོལ་མོའི་གསུང་སྙན་ལས་ཀྱིས་འཁོར་བ་ལ། །ལྷ་ཆོས་བྱེད་པ་རང་ལ་གནོད་དོན་མེད།།
ཉེ་གནས་དེ་འདྲ་མ་གསུངས་མཇལ་ཁ་ཐོངས། །བུ་མོ་ང་དང་ལྡུམ་རའི་མེ་ཏོག་འདྲ།།
མེ་ཏོག་གཟུགས་མཛེས་ལས་ཀྱིས་འཁོར་བ་ལ། །ལྷ་ཆོས་བྱེད་པ་རང་ལ་གནོད་དོན་མེད།།
ཉེ་གནས་དེ་འདྲ་མ་གསུངས་མཇལ་ཁ་ཐོངས།།
ཟེར་གསུངསམ་ལས། ཉེ་གནས་ཚུལ་ཁྲིམས་རིན་ཆེན་ཡང་ ཨ་ཞེ་སྣང་སའི་སྐུ་གཟུགས་ལེགསཔ་ ཞལ་ངོ་རིས་འཇའ་རིསམོ་དང་།
གསུང་སྐད་ག་ནི་བ་ཧནམ་ ཐུགས་ཀྱིས་དམ་པའི་ལྷ་ཆོས་ལུ་ དད་དང་མོས་གུས་གནམ་མེད་ས་མེད་ ཡོད་མི་དེ་ལུ་བལྟ་སྟེ་ ཧ་
ལས་ ཡིད་ཆེསཔ་ལས། གོང་ལུ་གསུངས་མི་ རྒྱུ་མཚན་ཚུ་ ག་ར་བླམ་ཤཱཀྱ་རྒྱལ་མཚན་ལུ་གསལ་ཞིབ་ཞུཝ་ད། བླམ་གིས་ ད་
རུང་ཡང་ ཨ་ཞེ་སྣང་ས་ལུ་བརྟག་དཔྱད་གནང་ནི་དོན་ལས། སྐུ་མདུན་ལུ་མཇལ་ཁ་ཞུ་བར་མ་གཏང་པར་ གཟིམ་ཅུང་སྦུག་གི་གནམ་སྒོ་
བཀག་བཞག་སྦེ། བླ་མ་གནམ་སྒོའི་ཐོག་ཁར་བཞུགསཔ་ད། ཨ་ཞེ་སྣང་ས་གིས་གནམ་སྒོའི་ འོག་ལས་ཡར་ཞུ་དོན་གྱི་གླུ་འདི་ ཕུལ་
ནུག།
ཀ་དག་གནས་ལུགས་རྟོགས་པའི་བླ་མ་ལ། །ཁ་ཞེ་མེད་པར་དད་པས་མཇལ་དུ་ཡོང་།།
ག་ནས་བལྟས་ཀྱང་འཁོར་བར་སྐྱོ་བ་སྐྱེས། །ང་ལ་བླ་མས་མཇལ་ཁ་གནང་དུ་གསོལ།།
ཅ་ཅོ་དབེན་པའི་སེར་རག་གཡའ་ལུང་འདི། །ཆ་འཇོག་བློ་གཏད་བླ་མ་ཁྱོད་ལས་མེད།།
ཉ་མོ་ང་ནི་ཐུགས་རྗེའི་ལྕགས་ཀྱུས་ཟུངས།།
ཟེར་ཞུཝ་ད། བླ་མ་གིས་ དེ་གི་ལན་ལུ་ དེ་སྦེ་གསུངས་ནུག།
ཏ་རེ་སྒྲོལ་མའི་རྣམ་འཕྲུལ་ཡིན་ན་ལགས། །ཐ་མལ་བུད་མེད་ཕལ་པས་ཆོས་མི་ནུས།།
ད་ལྟའི་མནོ་བསམ་གཏན་དུ་མི་ཡོང་བས། །ན་ཆུང་མཛེས་མ་ཁྱིམ་དུ་ལོག་རོགས་མཛོད།།
པ་ལོ་བྲེགས་ནས་བཙུན་མ་བྱས་གྱུར་ཀྱང་། །ཕ་མ་གཉིས་དང་རི་ནང་དཔོན་པོ་ཡིས།།
བ་ཤ་གླང་འགེལ་བཀའ་བཀྱོན་དགོངས་ཚོམ་ཡོང་། །མ་བོས་མགྲོན་པོ་ད་ལྟ་ལོག་ན་དགའ།།
ཟེར་གསུངསམ་ད། ད་རུང་ སྣང་ས་གིས་ཞུ་ལན་ དེ་སྦེ་ཕུལ་ནུག།
ཙ་རི་འདྲ་བའི་སེར་རག་གཡའ་ལུང་འདིར། །ཚ་གྲང་དཀའ་སྤྱད་སྒོམ་སྒྲུབ་མ་ནུས་ན།།
ཛ་དྲག་བྱས་ནས་རི་ཁྲོད་འདིར་ཡོང་ཡང་། །ཝ་མོ་གྲོག་ཁུང་འཛུལ་དང་ཁྱད་ཅི་ཡོད།།
ཞ་བོའི་འགྲོས་ཀྱི་ས་མཐའ་བསྐོར་ནུས་ན། །ཟ་མ་མེད་ཀྱང་ལྷ་ཆོས་བྱེད་ལོས་ནུས།།
འ་ཅག་བླ་མས་རྗེས་སུ་མི་འཛིན་ན། །ཡ་མེད་བྱས་ནས་རང་གྲི་རྒྱབ་རྒྱུ་ཡིན།།
ཟེར་གསུངས་ཏེ་ སྐེད་པའི་གྱི་ཅུང་ཤུབས་ནང་ལས་བཏོན་སྦེ། མོ་ར་གི་ གྱི་ཅུང་མོ་ར་ལུ་རྐྱབ་ནི་འབདཝ་ད། ཉེ་གནས་ཚུལ་ཁྲིམས་རིན་
ཆེན་དེ་ ཨ་ཞེ་སྣང་སའི་སྦོ་ལོགས་ཁར་ ཡོད་པའི་སྟབས་ཀྱིས་ གྱི་ཅུང་དེ་འཕྱོག་སྟེ་རྐྱབ་མ་བཅུག་པར་ བླ་མ་ལུ་ སྐད་ཤུགས་
ཅན་འབད་འབོ་སྟེ་གིས་ ད་ གནམ་སྒོ་ཕྱེ་ཞིནམ་ལས་ མཇལ་ཁ་མ་གཏང་པ་ཅིན། ཨ་ཞེ་སྣང་སནི་ མོ་ར་གིས་ མོ་ར་ལུ་ གྱི་
རྐྱབ་ནི་ འབད་དོ་ཟེར་ཞུཝ་ད། ད་རུང་ར་ བླམ་གིས་ གནམ་སྒོའི་ཐོག་ལས་མར་ དེ་སྦེ་གསུངས་ནུག།
ར་མ་དཀར་མོ་ལུག་ཁྱུར་མ་འདྲེས་དོགས། །ལ་ཆུ་བུ་རམ་དབྱེ་བ་གཅོད་ཕྱིར་དུ།།
ཤ་ཚ་བྱས་ཏེ་ནན་ཏན་དྲིས་པ་ལས། །ས་སྟེང་འདི་རུ་མ་སྡོད་ཞུས་པ་མེད།།
ཧ་ཅང་ཆོས་ལ་མོས་པའི་དད་གུས་ལ། །ཨ་ལྕེ་སྣང་ས་ཐུགས་སེམས་སྐྱོ་མི་དགོས།།
ཨ་དོན་བསྐྱེད་རྫོགས་ཐེག་ཆེན་གདམས་ངག་སྟེར།།
ཟེར་གསུངས་ཞིནམ་ལས། བླམ་གིས་གནམ་སྒོ་ཕྱེས་ཏེ་ ཨ་ཞེ་སྣང་ས་སྐུ་མདུན་ལུ་མཇལ་ཁ་ཞུ་བར་ གཏངམ་ད། སྣང་ས་མོ་ར་གི་
མགུ་ཏོ་ཁར་རྒྱན་ཆ་ག་ཅི་ཡོདཔ་འདི་ཚུ་ག་ར་ བླམ་ལུ་ཕུལ་ཞིནམ་ལས་ ཕྱག་འཚལ་ བྱིན་རླབས་ཞུཝ་ད། བླམ་གིས་ཡང་ འདས་
ལོག་སྣང་ས་འོད་འབུམ་དེནི་ རིགས་བཟང་གི་མཁའ་འགྲོ་མ་ སྐལ་བ་བཟང་པོ་དང་ལྡན་པའི་ སློབ་མ་ཁྱད་པར་ཅན་ཅིག་ཨིན་པ་གིས་མ་
ཚད། སྐུ་ཚེའི་མཇུག་ལུ་ ཕྲིན་ལས་ཀྱི་འགྲོ་དོན་རྒྱ་ཆེན་པོ་འོང་ནི་ཨིནམ་མཁྱེན་ཏེ་ ཡི་དམ་རྡོ་རྗེ་རྣལ་འབྱོར་མའི་ སིན་དྷུ་རའི་དཀྱིལ་
འཁོར་ཟབ་མོའི་དབང་གནང་། རྒྱུད་གསུང་གདམས་ངག་ཚུ་གནང་སྟེ་ གཟིམ་ཅུང་དང་ སྤེན་ཆོད་ཀྱི་ རི་ཁྲོད་དབེན་པའི་སྒྲུབ་ཁང་ཆུང་
ཀུ་ཅིག་གི་ནང་ལུ་ སྒོམ་བཅུགཔ་ད་ཟླཝ་གསུམ་གྱི་ནང་ ཐུགས་རྒྱུད་ལུ་ཉམས་དང་རྟོགས་པ་ཕུན་སུམ་ཚོགས་ཏེ། ཁྱད་པར་འཕགས་པ་
འཁྲུངས་ཚུལ་ཚུ་ག་ར་བླ་མ་ལུ་ཞུཝ་ད། བླ་མ་གིས་ཡང་ བགེགས་སེལ་འབོགས་འདོན་གྱི་ གདམས་ངག་ཚུ་གནངམ་ལས། བླ་མ་དང་
སློབ་མ་གཉིས་ཆ་ར་ ཐུགས་དགྱེས་པའི་ངང་ལུ་ བཞུགས་ནུག།
སྦྱོང་ལཱ།
སློབ་ཕྲུག་ཚུ་ སྡེ་ཚན་ཀ་དང་ཁ་སྦེ་བཟོ་ནི་དང་། ཡང་ན་ སློབ་ཕྲུག་ཚུ་ ཆ་ཆ་སྦེ་སྡོད་བཅུག་སྟེ་ དོན་ཚན་༡༢པ་འདི་ ལྷག་ཞིནམ་
ལས་དེ་ནང་ལས་ དྲི་བ་བཟོ་སྟེ་ དྲིས་ལན་འགྲན་བསྡུར་འབད་བབཅུག་ནི།
སློབ་ཕྲུག་གིས་བཟོ་མི་དྲི་བ་ཚུ་ བསྡུ་སྒྲིག་འབད་དེ་ དེའི་ལན་དམང་ཁར་གྲོས་བསྡུར་འབད་དེ་ཟིན་བྲིས་བཏབ་བཞག་བཅུག་ནི།
དྩོན་ཚན་བཅུ་གསུམ་པ།
དམ་པའི་ཆོས་ཀྱི་སྒྲུབ་རྟགས་སྟོན་པའི་མཛད་པ།
དེའི་སྐབས་ལུ་ སྣང་སའི་ཡབ་ཡུམ་གཉིས་དང་ སྲས་ལྷའུ་དར་པོ་གིས་ སྣང་ས་འབོ་པར་ བུམོ་རོགས་ཀྱི་ཁྱིམ་ནང་ལུ་ འབྱོནམ་
ད། སྣང་ས་དེ་ཁར་མ་བཞུགསཔ་ལས། བུམོ་རོགས་དེ་ལུ་ དྲི་བ་དཔྱད་དེ་འབད་རུང་ར། སྣང་སནི་ ག་ཏེ་བྱོན་སོཔ་ཨིན་ན། འདི་ཁར་
བྱོན་སོ་ཡི་ ཟེརཝ་སླབ་ནི་མེདཔ་ལས་བརྟེན་ མྱང་སྟོད་རི་ནང་པའི་ཁྱིམ་ནང་ལུ་ ལོག་བྱོན་བྱོནམ་ཨིནམ་འདྲ་བས་མནོ་སྟེ་ སྣང་སའི་
ཡབ་ཡུམ་གཉིས་ཀྱིས་ སྲས་ལྷའུ་དར་པོ་འཁྱིད་དེ་ ལྗང་ཕད་ཁུར་ལས་མྱང་སྟོད་རི་ནང་ལུ་ བྱོན་རུང་། སྣང་ས་དེ་ཁར་ མ་བཞུགསཔ་
ཨིནམ་ཤེས་ཏེ། དཔོན་སྒྲ་ཆེན་པ་ ཡབ་སྲས་གཉིས་ཀྱིས་ཡང་ རང་གི་མངའ་འོག་གི་འབངས་མི་སེར་ཁ་བཀྲམ་སྟེ་ སྣང་ས་ག་ཏེ་
ཡོདཔ་ཨིན་ན། འཚོལ་བཅུག་ནུག།
ཨ་ཞེ་སྣང་ས་འོད་འབུམ་དེནི་ དགོན་པ་སྐྱིད་པོ་ སེར་རག་གཡའ་ལུང་ཟེར་ས་ལུ་ བླམ་བཟང་པོ་ཤཱཀྱ་རྒྱལ་མཚན་ ཟེར་ཞུ་མི་དེ་
གི་ སྐུ་མདུན་ལུ་ ཆོས་འབད་དེ་སྡོད་ནུག། ཟེར་དཔོན་སྒྲ་ཆེན་པ་ ཡབ་སྲས་གཉིས་ཀྱིས་གསན་ཏེ། རང་གི་མངའ་འོག་གི་ ཕོ་
སྐྱེས་གཞོནམ་ ལོ་བཅོ་བརྒྱད་ཡན་ཆད་ལས་ ལོ་རྒསཔོ་དྲུག་ཅུ་མན་ཆད་ཀྱི་ དམག་མི་ཚུ་བཀུག་སྟེ། དགོན་པ་སེར་རག་གཡའ་ལུང་
ལུ་གཏངམ་ད། བླམ་ཤཱཀྱ་རྒྱལ་མཚན་ཡང་བཀྲོངས་ཏེ་ ཨ་ཞེ་སྣང་ས་འཕྱོག་ནིའི་རྩིས་རྐྱབ་སྟེ་གིས་ མྱང་སྟོད་རི་ནང་པའི་དམག་མི་ཚུ་
དང་གཅིག་ཁར། དཔོན་སྒྲ་ཆེན་པ་དང་ གྲགས་པ་བསམ་གྲུབ་གཉིས་ཡང་དམག་དཔོན་སྦེ་བྱོན་ཏེ། སེར་རག་གཡའ་ལུང་གི་ དགོན་པའི་
མཇུག་ལུ་རིམ་པ་བཞིན་དུ་ཕེབས་ནུག། དེ་བསྒང་ དགོན་པ་དེ་ནང་ སྒྲུབ་པ་གནང་བཞུགས་མི་ ཕོ་མོ་ག་ར་གིས་མགྲིན་གཅིག་ལུ་ ཕུང་
འདྲེམོ་དེ་གིས། ང་བཅས་ག་ར་དྲངས། བརྡུང་བཅུག་ནི་ཨིན་མས་ ཟེར་སླབ་སྟེ་ བླ་མའི་སྐུ་གསུང་ཐུགས་རྟེན་ཚུ་དང་། རང་ར་སོ་སོའི་
ཅ་ཆས་འདི་ཚུ་ ས་ཚན་པའི་རིའི་ གི་ཁུག་ནང་ལུ་ སྤོ་བཤུད་འབད་སྡོད་པའི་སྐབས་ལུ། མྱང་སྟོད་རི་ནང་པའི་དམག་མི་ཚུ་ སྦོ་
ལོགས་ཁར་ལྷོད་དེ།
སྒྲུབ་སྡེ་དགོན་པའི་ མཐའམ་འདི་ཚུ་ག་ར་དམག་མི་གིས་བསྐོར་ཏེ། སྐད་ཤུགས་སྦེ་ གནམ་ཁ་ལུ་འབྲུག་ལྡིར་དོ་བཟུམ་རྐྱབ། མདའ་
དང་ གྱི་ཅུང་ མདུང་ལ་སོགས་པའི་ མཚོན་ཆ་ཚུ་གནམ་ཁར་ལྷོངས། མེ་མདའི་རྫས་ཀྱི་དུ་པ་དང་ རྟའི་རྐང་པའི་ཐལ་བ་གིས་ ཉི་མའི་
འོད་ཡང་གནག་དུང་དུང་བཟོ་བའི་འདྲོག་སི་སི་དང་བཅས་ཏེ་ འོངས་ནུག། དེ་སྦེ་འོངམ་ད་ གྲྭ་པ་ཆུང་ཀུ་དག་པ་ཅིག་ ཐལ་བའི་ནང་ལས་
འཐོན་མ་ཚུགས་པར་ཤི་སོཔ་ད། ལ་ལུ་ཅིགནི་ མཚོན་ཆ་གིས་ཕོག་སྟེ་ན་ཟུག་ལང་། དེ་གི་ལྷག་མ་ གཞན་ཚུ་ག་ར་ སྲནམ་སྤུངས་
བཞག་པའི་གུར་ འཁརཝ་གིས་བརྡུངས་གཏངམ་ད། གཏོར་འགྱོ་དོ་བཟུམ་ ཕྱོགས་བཞི་མཚམས་བརྒྱད་ལུ་ ཁ་གཏོར་འགྱོ་བའི་བསྒང་
ཉེ་གནས་ཚུལ་ཁྲིམས་རིན་ཆེན་གྱིས་ བླམ་ཤཱཀྱ་རྒྱལ་མཚན་ཡང་ དེ་ཁར་བཀོ་བཞག་པར་ སེམས་ཀྱིས་མ་བཟོད་པར་ གདན་འདྲེན་
ཞུ་སྟེ་ བྱོག་འགྱོ་ནིའི་རྩིས་རྐྱབ་སྟེ་འབད་རུང་། བླམ་དེ་ སྐུ་ན་བགྲེས་སོཔ་ལས་བརྟེན་ ཞབས་ཐང་ལུ་མགྱོགས་པར་འབྱོན་མ་ཚུགས་
པར། ཉེ་གནས་ཀྱིས་ བླམ་སྒལ་ཏོ་གུ་འབག་སྟེ་ བྱོག་འགྱོ་ནིའི་རྩིས་རྐྱབ་རུང་ དགོན་པའི་ས་ཕྱོགས་ ག་ར་དམག་གིས་ བསྐོར་
ཚར་བའི་སྟབས་ཀྱིས་ འགྱོ་སའི་ལམ་མ་ཐར་བར་ ག་དེ་སྦེ་འབད་བ་ཅིན་དྲག་ག་ ཟེར་མནོ་སྡོད་ནུག།
དེ་ཅིག་གི་བར་ན་ བླམ་ཡང་དམག་མི་ཚུ་གིས་བཟུང་ཞིནམ་ལས་ ཐགཔ་གིས་ཕྱག་གཉིས་བསྡམས་ཏེ་ དཔོན་སྒྲ་ཆེན་པ་ ཡབ་སྲས་
གཉིས་ཀྱི་སྐུ་མདུན་ལུ་ འཁྱིད་འགྱོཝ་ལ་སོགས་པ་མཛདཔ་ལས་ འདས་ལོགམ་སྣང་ས་འོད་འབུམ་དེ་གིས་ མཉམ་བཞག་ནམ་
མཁའ་བཟུམ་མའི་སྟོང་པ་ཉིད་ཀྱི་ངང་ལས་ རྗེས་ཐོབ་སྒྱུ་མ་ལྟ་བུའི་ཏིང་ངེ་འཛིན་ལུ་ཤར་བ་ལས་བརྟེན་ཏེ་ ཐུགས་ཀྱིས་མ་བཟོད་པར་
དཔུང་པའི་སྒོམ་ཐག་འདི་སེ་སྐོརམ་རྐྱབ། རས་གོས་དཀརཔོ་དེ་ སྐུ་ལུ་བཞེས་སྦེ་ སྣང་ས་མོ་ར་གི་སྒྲུབ་ཁང་ནང་ལས་ མགྱོགས་པར་
བྱོན་ཏེ་གིས་ དཔོན་སྒྲ་ཆེན་པའི་ཆིབས་རྟའི་ མཐུར་ལས་ཕྱག་གཡསཔ་དེ་གིས་བཤེད། ཕྱག་གཡོནམ་དེ་གིས་དཔོན་གྲགས་པ་བསམ་
གྲུབ་ཀྱི་ རྟའི་མཐུར་ལས་བཟུང་ཞིནམ་ལས་ གླུ་འདི་གསུངས་ནུག།
ཚུར་ལ་གསོན་དང་དཔོན་པོ་ཡབ་སྲས་གཉིས། །བུ་མོ་སྣང་ས་བདག་ལ་གསན་པར་ཞུ།།
དར་སེང་དཀར་མོ་གངས་སྟོད་འགྲིམས་པ་ལ། །ཁ་ཆར་བུ་ཡུག་གནོད་པ་མ་མཛད་ཅིག།
ཐང་དཀར་རྒོད་པོ་ནམ་འཕང་གཅོད་པ་ལ། །མདའ་མཁན་དཔའ་བོས་གནོད་པ་མ་མཛད་ཅིག།
ཤ་བ་སྨུག་ཆུང་སྤང་རྩྭ་ཟ་བ་ལ། །ལིང་པ་ཁྱི་འཁྲིད་གནོད་པ་མ་མཛད་ཅིག།
ཉ་ཆུང་གསེར་མིག་མཚོའི་ནང་འཁྱུག་པ་ལ། །ལྕགས་ཀྱུ་ངར་མས་གནོད་པ་མ་མཛད་ཅིག།
བྱིའུ་ཆུང་འཇོལ་མོས་གསུང་སྙན་བསྒྱུར་བ་ལ། །བྱ་ཁྲ་ཧོར་པས་གནོད་པ་མ་མཛད་ཅིག།
ཁྲི་གདུགས་ཉི་མས་གླིང་བཞི་བསྐོར་བ་ལ། །གཟའ་རྒོད་སྒྲ་ཆེན་གནོད་པ་མ་མཛད་ཅིག།
ཤཱཀྱ་རྒྱལ་མཚན་བསྟན་འཛིན་སྐྱེས་བུ་ལ། །དཔོན་པོ་སྒྲ་ཆེན་གནོད་པ་མ་མཛད་ཅིག།
བུ་མོ་སྣང་ས་ལྷ་ཆོས་བྱེད་པ་ལ། །གྲགས་པ་བསམ་གྲུབ་གནོད་པ་མ་མཛད་ཅིག།
གྲྭ་བཙུན་ཕོ་མོས་སྒོམ་སྒྲུབ་བྱེད་པ་ལ། །འདིར་ཚོགས་དམག་མིས་གནོད་པ་མ་མཛད་ཅིག།
ཟེར་གསུངསམ་ད། དཔོན་སྒྲ་ཆེན་པ་ ཡབ་སྲས་གཉིས་ཀྱིས་ ཨ་ཞེ་སྣང་སའི་སྐུ་གཟུགས་ལུ་ འཇིག་རྟེན་པའི་གོ་ལ་དང་རྒྱན་ཆས་ཚུ་
ག་ནི་ཡང་མེད་པར། རྣལ་འབྱོར་མའི་ཆ་ལུགས་སྦེ་ རས་རྐྱང་དང་སྒོམ་ཐག་བཏགསཔ་གཟིགས་པའི་ཁར། བླམ་ཤཱཀྱ་རྒྱལ་མཚན་ཡང་

བཟུང་སྟེ་འཁྱིད་འོངམ་གཟིགསཔ་ལས། ཞེ་སྡང་གནམ་མེད་ས་མེད་ལངས་ཏེ་ སྣང་ས་ལུ་གླུའི་ལན་ག་ནི་ཡང་མ་གསུངས་པར། ཡབ་
སྲས་གཉིས་ཆ་ར་གིས་ བླ་མ་ལུ་སྤྱན་ལྷ་ཁྲོ་བོའི་སྤྱན་བཟུམ་སྦེ་གཟིགས་ཏེ་ ཕྱག་ཡང་འདྲོག་སི་སི་དང་བཅས་ཏེ་མགྲིན་གཅིག་ལུ་ གླུ་
འདི་བཏང་ནུག།
ལན་ཅིག་ཚུར་ལ་གསོན་དང་བླ་མ་ཤཱཀྱ་རྒྱལ་མཚན། །ད་དུང་ཚུར་ལ་རྣ་བ་ཉོན་དང་སྒྲུབ་སྡེའི་གྲྭ་བཙུན་ཕོ་མོ།།
རི་ནང་དཔོན་པོ་ཡབ་སྲས་གཉིས་ལ་རྣ་བའི་དབང་པོ་ཉོན་དང་། །ཁྱི་རྒན་རྒྱ་བོ་ཟེར་བ་ཁྱོད་ཀྱིས་ཚོད་མེད་བྱ་བ་བྱས་ནས།།
ང་ཚོའི་དར་སེང་དཀར་མོ་འདི་ལ་ལུས་འབྲེལ་བཏང་བས་མི་ཆོག །གངས་སྟོད་སེང་གེ་དཀར་མོའི་གཡུ་རལ་བཏོག་ནས་གང་བྱེད།།
བྱ་ཕོ་མཚའ་ལུ་ཟེར་བ་ཁྱོད་ཀྱིས་ཚོད་མེད་བྱ་བ་བྱས་ནས། །ང་ཚོའི་ལྷ་བྱ་གོང་མོ་འདི་ལ་ལུས་འབྲེལ་བཏང་བས་མི་ཆོག།
སྤང་སྟོད་ལྷ་བྱ་གོང་མོ་ཁོང་གི་གཤོག་སྒྲོ་འཕྲོགས་ནས་གང་བྱེད།། ཤཱཀྱ་རྒྱལ་མཚན་ཟེར་བ་ཁྱོད་ཀྱིས་ཚོད་མེད་བྱ་བ་བྱས་ནས།།
ང་ཚོའི་དཔོན་མོ་སྣང་ས་འདི་ལ་ལུས་འབྲེལ་བཏང་བས་མི་ཆོག །དཔོན་མོ་སྣང་སའི་མགོ་ལུས་གོས་རྒྱན་ཚང་མ་བླངས་ནས་གང་བྱེད།།
མཐོ་བ་དགུང་སྔོན་མཐོན་པོ་ཡར་ལ་རྒྱུ་སྐར་མང་པོ་འདུག་སྟེ། །འོད་ཟེར་སྟོང་ལྡན་ཉི་ཟླ་གཉིས་ལ་སུ་ཡིས་འགྲན་ཟླ་བྱེད་པ།།
སྐར་ཚོགས་གར་སོང་མེད་པ་བྱེད་དུས་འགྱོད་ཀྱང་ཕྱིས་པ་ཡིན་ནོ། །དམའ་བ་དབུས་གཙང་ས་གཞིའི་སྟེང་དུ་དཔོན་པོ་མང་ཡོད་དེ།།
མྱང་སྟོད་རི་ནང་དཔོན་པོ་ཡབ་སྲས་གཉིས་ལ་སུ་ཡིས་འགྲན་ཟླ་བྱེད་པ། །དགོན་པ་གཏོར་ནས་བླ་མ་མ་ཟིན་དུས་འགྱོད་ཀྱང་ཕྱིས་པ་ཡིན་
ནོ།།
ཟེར་སླབ་ཞིནམ་ལས་ དཔོན་སྒྲ་ཆེན་པ་གིས་ མདའ་གཞུ་བཀང་ གྲགས་པ་བསམ་གྲུབ་ཀྱིས་ གྱི་རིང་དེ་ བླ་མའི་གུ་རྐྱབ་ནིའི་རྩིས་
རྐྱབ་ད་ལུ དེ་འཕྲལ་ལས་བླ་མ་གིས་ རྫུ་འཕྲུལ་སྟོན་ཏེ་ཤར་རི་ནུབ་ལུ་སྤོ་ ནུབ་རི་དེ་ཤར་ལུ་སྤོ་ སྒྲུབ་སྡེའི་གྲྭ་བཙུན་ མཚོན་ཆ་
གིས་ཕོག་མི་ཚུ་ཡང་དྲག་ ཤི་མི་ཚུ་ཡང་ག་ར་ལོངསཏེ་ བླམ་ཁོ་ར་ཡང་ མདའ་དང་གྱི་ཅུང་གིས་ བདའ་མ་ཟིན་པའི་ས་ཁར་ བར་སྣང་
ཁམས་ལུ་འཕུར་བྱོན་ཏེ་ ཞབས་རྡོ་རྗེ་སྐྱིལ་ཀྲུང་མཛད་དེ་ བཞུགས་ཞིནམ་ལས་ དེ་སྦེ་གསུངས་ནུག།
འགྲོ་བ་མི་ཡི་ལུས་ལ་དུད་འགྲོའི་སེམས། །སྡིག་ཅན་ཕ་བུ་བླ་མ་ང་ལ་ཉོན།།
གནམ་ལ་ཤར་བའི་ཉི་ཟླ་གཉིས་པོ་ལ། །འགྲན་ཟླ་ཡོད་ནས་གཟའ་ཡིས་གཟུང་བ་ཡིན།།
ས་ལ་སྡོད་པའི་དཔོན་པོ་ཡབ་སྲས་ལ། །འགྲན་ཟླ་བྱས་ནས་སྣང་ས་འཕྲོག་པ་ཡིན།།
འཕྲོག་དོན་རྩ་བ་གང་ཡིན་བཤད་དགོས་ན། །འདི་འདྲ་ཡིན་པས་མ་ཡེངས་རྣ་བ་ཉོན།།
ལྡུམ་རའི་ནང་གི་མེ་ཏོག་པད་སྡོང་དེ། །མཆོད་བཤམ་མཛེས་པའི་བུམ་རྒྱན་མི་བྱེད་ན།།
པད་སྡོང་ཞལ་ཁ་ཕྱེ་ནས་དགོས་པ་མེད། །མི་གཙང་འདམ་གྱི་ཁྲོད་དུ་རྒས་པ་ཕངས།།
བང་འགྲོས་འཛོམས་པའི་གྱི་ལིང་རྟ་ཕོ་དེ། །ས་འཇམ་བདེ་མོའི་ཐང་ལ་མ་བརྒྱུག་ན།།
རྟ་ལ་ཆུ་ཆག་བྱིན་ནས་དགོས་པ་མེད། །རྟ་ར་གྲུ་བཞིའི་ནང་དུ་རྒས་པ་ཕངས།།
འཁྱོག་མེད་མདའ་མོ་མཚལ་གྱི་རྒོད་སྒྲོ་དེ། །བརྒྱབ་ཚེ་འབེན་ལ་ཕོག་པ་མ་འབྱུང་ན།།
གཞུ་མོ་རྒྱུད་ཀྱིས་བཀུག་ནས་དགོས་པ་མེད། །མདའ་མོ་དོང་པའི་ནང་དུ་རྒས་པ་ཕངས།།
དྲི་ཟའི་བུ་མོ་ཡིད་འཕྲོག་ལྷ་མོ་དེ། །ནོར་བཟང་རྒྱལ་པོའི་བཙུན་མོ་མི་བྱེད་ན།།
དོན་ཡོད་ཞགས་པས་ཟིན་ནས་དགོས་པ་མེད། །རིགས་ངན་རྔོན་པའི་ལག་ཏུ་རྒས་པ་ཕངས།།
རིགས་བཟང་མཁའ་འགྲོ་སྣང་ས་འོད་འབུམ་དེ། །དམ་པའི་ལྷ་ཆོས་བྱེད་དུ་མ་བཅུག་ན།།
དལ་འབྱོར་མི་ལུས་ཐོབ་ནས་དགོས་པ་མེད། །སྡིག་ཅན་དཔོན་པོའི་ཁྱིམ་དུ་རྒས་པ་ཕངས།།
དེ་ཚོར་བསམས་ནས་ཆོས་སྒོར་བཅུག་པ་ཡིན། །མདའ་མོ་ཤེས་ནས་གཞུ་མོ་བཀུག་པ་ཡིན།།
མཛེས་པོ་ཡོད་ནས་རྒྱན་གོས་བཏགས་པ་ཡིན། །ཕྱུག་པོ་ཡོད་ནས་བུ་ལོན་བཏང་བ་ཡིན།།
ཨེམ་རྗེ་ཤེས་ནས་སྨན་ཁུག་ཉོས་པ་ཡིན། །སྒྲུབ་པ་ཤེས་ནས་སྒྲུབ་རྟགས་བསྟན་པ་ཡིན།།
རྫུ་འཕྲུལ་ཤེས་ཀྱང་དུས་མིན་ལ་བྱས་ན། །མི་རུངས་བསམས་ནས་ཤིན་ཏུ་གསང་དགོས་ཀྱང་།།
ད་རེས་ཞིང་བཅུ་ཚང་བའི་བསྟན་དགྲ་རྣམས། །ཆོས་ལ་འཇུག་ཕྱིར་རྫུ་འཕྲུལ་བསྟན་པ་ཡིན།།
སྣང་ས་ཁྱོད་ཀྱང་སྡིག་ཅན་ཡིད་ཆེས་ཤིང་། །དད་པ་བསྐྱེད་ཕྱིར་སྒྲུབ་རྟགས་སྟོན་རེ་རན།།
ཟེར་གསུངསམ་ད། འདས་ལོག་ཆོས་མཛད་མ་ སྣང་ས་འོད་འབུམ་གྱིས་ཡང་ རས་གོས་དཀརཔོ་དེ་གིས་གཤོག་པའི་ཚུལ་བཟོ་སྟེ་
བརྐྱང་ཞིནམ་ལས། ཚར་གཅིག་གུ་ གནམ་ཁ་ལུ་འཕུར་ཏེ་ བྱ་རྒོད་བཟུམ་ལྡིང་ནི་དང་ བྱ་ཁྲ་བཟུམ་ འཁྱུག་མཛད་དེ་ གླུ་འདི་
གསུངས་ནུག།
དཔོན་གྲགས་པ་བསམ་གྲུབ་ཡབ་སྲས་དང་། །འབངས་མྱང་སྟོད་རི་ནང་དམག་མི་སོགས།།
ཁྱེད་འདིར་ཚོགས་དཔོན་འབངས་མ་ལུས་པ། །བདག་བུ་མོ་སྣང་སར་གསན་པར་ཞུ།།
ང་གངས་སྟོད་སེང་གེ་དཀར་མོ་ལ། །ཁྱི་སྒོ་ཁྱི་ཡོང་བའི་རེ་བ་བྱེད།།
སེང་གེ་ཐག་པས་བཏགས་ཀྱང་ག་ནས་སྡོད། །མཐོ་གངས་རི་ཁྲོད་དུ་གཡུ་རལ་ངོམ།།
ང་རྫ་སྟོད་འབྲོང་ཆུང་དར་མ་ལ། །ནོར་སྒོ་ཕྱུགས་ཡོང་བའི་རེ་བ་བྱེད།།
འབྲོང་སྣ་བརྒྱུས་བྱས་ཀྱང་ག་ནས་སྡོད། །རྫ་དོགས་པོའི་གསེབ་ཏུ་རྭ་རྩེ་ངོམ།།
ང་འདས་ལོག་སྣང་ས་འོད་འབུམ་བུ་ལ། །ཚེ་གང་གཏན་གྲོགས་ཡོང་བའི་རེ་བ་བྱེད།།
མགོ་བོར་གཙུག་གཡུ་བརྒྱབས་ཀྱང་ག་ནས་སྡོད། །མཐོ་ནམ་མཁར་འཕུར་ཏེ་སྒྲུབ་རྟགས་ངོམ།།
གནས་ཙ་རི་བསྐོར་བའི་ལག་རྟགས་ལ། །ཤིང་སྨྱུག་ཕོན་ལག་རྟགས་ཁྱེར་རྒྱུ་ཡོད།།སྐད་ཡིག་དང་རྩོམ་རིག། སློབ་རིམ་བཅུ་གཉིས་པ།
མཛོ་ཁྱུང་དཀར་ཕྱིན་པའི་བྱས་རྗེས་ལ། །ཞིང་རྨོད་གཤོལ་གྱིས་འདྲུས་པ་སྟོན་རྒྱུ་ཡོད།།
ང་རྒོད་ལྟར་ལྡིང་ན་འདི་ལྟར་ལྡིང་། །ང་ཁྲ་ལྟར་འཁྱུག་ནའདི་ལྟར་འཁྱུག།
མཐོ་ནམ་མཁའ་མི་ཡིས་འཕུར་ཐུབ་པ། །སྔོན་རྗེ་བཙུན་མི་ལ་རས་པ་དང་།།
དུས་དེང་སང་སྣང་ས་ང་ཙམ་ལས། །ད་ཕྱིན་ཆད་འཕུར་མི་བོད་འདིར་དཀོན།།
ཁྱོད་མྱང་སྟོད་རི་ནང་དཔོན་དམག་རྣམས། །ལས་མཚམས་མེད་སྡིག་པ་མ་གསག་པར།།
ངའི་བླ་མ་ཤཱཀྱ་རྒྱལ་མཚན་ལ། །ཡིད་མོས་གུས་ཀྱིས་འགྱོད་བཤགས་བྱེད་ན་དགའ།།
ཟེར་གསུངས་ནུག།
སྦྱོང་ལཱ།
༡- ད་ལྟོའི་དོན་ཚན་ནང་ལུ་ བྱུང་ཡོད་པའི་འཇིགས་པའི་ཉམས་དང་ རྨད་བྱུང་གི་ཉམས་གཉིས་ངོས་འཛིན་འབད་དེ་ བྲིས།
༢- རྣམ་ཐར་དེ་ནང་ལས་ཐོན་པའི་ བཤད་པ་དང་འཁྲིལ་བ་ཅིན་ དེ་ནང་གི་སྲུང་རྩེདཔ་ཚུའི་ གྱོན་ཆས་ག་དེ་སྦེ་ར་འདུག་གོ?
བཤད་པ་ཐུང་ཀུ་རེ་ རྐྱབ།
༣- འོག་ལུ་བཀོད་དེ་ཡོད་པའི་ རྫོང་ཁའི་བཤད་པ་དེ་ ལྷག་ཞིན་ན་ དོན་ཚན་དེ་ནང་ལས་ དོན་དེ་དང་མཐུན་པའི་མིང་ཚིག་
འཚོལ་ཏེ་བྲིས།
༡- མཐུ་དང་ནུས་པའི་སྒོ་ལས་ རྣམ་པ་མ་འདྲཝ་སྟོན་ནི།
༢- གྱངས་མེདཔ་ཅིག་ ཟེར་བའི་དོན་ཨིན།
༣- རོ་ཁྱི་ལོ་རྒས་རྒསཔ་ཅིག་ལུ་ གོ་ནི།
༤- འགྲན་བསྡུར་འབད་ནི་ཅིག་ལུ་ སླབ་ཨིན།
༥- སེམས་གཞན་ཁར་མ་གཏང་པར་ རྩེ་གཅིག་ལུ་བཞག་ནི་ཅིག་ལུ་ སླབ་ཨིན།
དནྩོ ་ཚན་བཅུ་བཞི་པ།
མངའ་འབངས་བདེ་སྐྱིད་ཀྱི་དཔལ་ལ་བཀོད་པའི་མཛོད་པ།
༉ དེའི་སྐབས་ལུ་ མྱང་སྟོད་རི་ནང་པའི་དཔོན་སྒྲ་ཆེན་པ་ ཡབ་སྲས་གཉིས་ཀྱིས་དབུ་གཙོས་པའི་ དམག་མི་ཚུ་དང་སྒྲུབ་སྡེའི་གྲྭ་བཙུན་
ཕོ་མོ་ཚུ་ ག་ར་གིས་ བླམ་ཤཱཀྱ་རྒྱལ་མཚན་གྱི་རྫུ་འཕྲུལ་དང་། ཨ་ཞེ་སྣང་སའི་སྒྲུབ་རྟགས་ལུ་ རང་དབང་མེད་པར་ ཧ་ལས། ཡིད་
ཆེས་ཏེ་ མདའ་དང་མདུང་ལ་སོགས་པའི་ དགྲ་ཆས་མཚོན་ཆ་ཚུ་གི་རིགས་ ཆ་མཉམ་ཞུ་རྟེན་སྦེ་ཕུལ་བའི་ཁར་ ཕྱག་ཡང་ གྱངས་ཁ་
མེདཔ་འཚལ་ཡི་ར་ བློ་འགྱོད་བསྐྱེད་དེ་ བཤགས་པ་ཕུལ་བའི་ གླུ་འདི་ཕུལ་ནུག།
བླ་མ་ཤཱཀྱ་རྒྱལ་མཚན་དང་། །རིགས་བཟང་མཁའ་འགྲོ་སྣང་ས་འོད་འབུམ་གཉིས།།
ལས་ངན་སྡིག་ཅན་རི་ནང་དཔོན་དམག་གིས། །འགྱོད་བཤགས་ཞུ་དོན་འདི་ལ་སྙན་དབང་གསོན།།
བླ་མ་ཁྱོད་ནི་ཡི་དམ་བདེ་མཆོག་དངོས། །སྣང་ས་རྡོ་རྗེ་ཕག་མོ་ཡིན་ངེས་ཀྱང་།།
བདག་ཅག་མ་རིག་འཁྲུལ་པའི་དབང་གྱུར་ཏེ། །ཆོས་མེད་ཟོག་རྫུན་ལྟ་བུར་མཐོང་ནས་ནི།།
དགོན་པ་གཏོར་ཞིང་གྲྭ་བཙུན་བསད་པ་སོགས། །མཚམས་མེད་ལས་ངན་སྡིག་པ་ཅི་བསགས་པ།།
ཁྱད་པར་བླ་མ་ཡབ་ཡུམ་གཉིས་པོ་ཡི། །སྐུ་གསུང་ཐུགས་དང་འགལ་བ་གང་བྱས་རྣམས།།
མ་ལུས་འགྱོད་པ་དྲག་པོས་བཤགས་པ་ན། །བཟོད་པ་བཞེས་ལ་ཐུགས་རྗེས་གཟུང་དུ་གསོལ།།
བདག་ཅག་སྡིག་པ་ཕྱུག་པོའི་ནོར་ལས་མང་། །དགེ་བའི་ལས་ནི་དབུལ་པོའི་རྒྱུ་ལས་ཉུང་།།
མི་ཚེ་ཐམས་ཅད་དོན་མེད་ངང་ལ་ཟད། །ངན་སོང་གནས་སུ་མ་གཏོང་བླ་མ་མཁྱེན།།
སྔོན་བསགས་སྡིག་པ་བཤགས་ནས་ཕྱིན་ཆད་ཀྱང་། །སྲོག་ལ་ཐུག་ཀྱང་མི་བྱེད་དམ་བཅས་ནས།།
སེམས་ལ་ཕན་ཞིང་ཉམས་སུ་ལེན་བདེ་བའི། །དམ་ཆོས་བདུད་རྩི་ཅིས་ཀྱང་བསྩལ་དུ་གསོལ།།
ཟེར་ལོག་ཅི་ལོག་ཅི་ར་ཞུ་བ་ཕུལཝ་ལས། བླམ་དང་སྣང་ས་གཉིས་ཀྱི་ ཐུགས་ལུ་ཡང་སྡིག་ཅན་གྱི་ དཔོན་འབངས་དེ་ཚུ་ག་ར་ དམ་པའི་
ཆོས་ལུ་བཀོད་ཐུབ་པའི་འགྲོ་དོན་འོང་ནི་ཨིན་མས་མནོ་ ཐུགས་གནམ་མེད་ས་མེད་དགྱེས་ཏེ་ ལན་དེ་སྦེ་གསུངས་ནུག།
གང་ཞིག་སྔོན་ཆད་ལོག་པའི་ལམ་གྱུར་ཀྱང་། །སླད་ནས་དགེ་བའི་ལམ་ལ་བརྩོན་བྱས་ན།།
མུན་གླིང་ཉི་མ་ཤར་བ་དང་མཚུངས་པས། །ཤིན་ཏུ་ལེགས་སོ་ཨེ་མ་ངོ་མཚར་ཆེ།།
མི་དགེ་བཅུ་དང་མཚམས་མེད་ལྔ་བྱས་ཀྱང་། །སྟོབས་བཞིའི་བཤགས་སྡོམ་བྱེད་ན་ངེས་པར་འདག།

སླད་ནས་སྡིག་སྤོང་དགེ་སྒྲུབ་བྱེད་འདོད་ན། །ཉམས་ལེན་བྱེད་བདེའི་ཆོས་འདི་གསན་པར་ཞུ།།
ཡོན་ཏན་འབྱུང་ནས་བླ་མ་ས་གཞི་འདྲ། །དལ་འབྱོར་རྟེན་འདི་ཨུ་དུམ་ཝ་ར་འདྲ།།
རྙེད་དཀའ་དོན་ཆེན་ཡིད་བཞིན་ནོར་བུ་འདྲ། །མི་རྟག་འཆི་བ་ནམ་མཁའི་གློག་དང་འདྲ།།
ནམ་འཆི་ཆ་མེད་རླུང་དང་མར་མེ་འདྲ། །ཤི་རྐྱེན་མང་བས་མཚན་མོའི་སྐར་མ་འདྲ།།
གསོན་རྐྱེན་ཉུང་བས་ཉིན་མོའི་སྐར་མ་འདྲ། །སྐྱེ་ཤིའི་འཁོར་ལོ་ཉི་ཟླའི་འཆར་ནུབ་འདྲ།།
ཤི་དུས་རྣམ་ཤེས་མར་དཀྱིལ་སྤུ་བཏོན་འདྲ། །སེམས་མེད་ལུས་ནི་འབྱུང་བ་ས་རྡོ་འདྲ།།
བསགས་པའི་ནོར་ནི་སྦྲང་མའི་སྦྲང་རྩི་འདྲ། །འདུས་པའི་གྲོགས་ནི་ཚོང་འདུས་མགྲོན་པོ་འདྲ།།
ཉེ་བའི་གཉེན་ཡང་ཆུ་ཐོན་ཟམ་པ་འདྲ། །དཀར་ནག་ལས་འབྲས་ལུས་དང་གྲིབ་མ་འདྲ།།
དམྱལ་ཁམས་བཅོ་བརྒྱད་གཤིན་རྗེའི་ཁྲིམས་ར་འདྲ། །ཡི་དྭགས་གནས་ནི་དབུལ་པོའི་གྲོང་ཁྱེར་འདྲ།།
དུད་འགྲོའི་རྣམ་ཤེས་ལྐུགས་པའི་རྨི་ལམ་འདྲ། །ལྷ་མ་ཡིན་ནི་ཞེ་སྡང་སྦྲུལ་དང་འདྲ།།
ལྷ་ལུས་ཐོབ་ཀྱང་གཡར་པོའི་རྒྱན་དང་འདྲ། །མི་ལུས་འདི་ཡང་དྲི་ཟའི་གྲོང་དང་འདྲ།།
འགྲོ་བ་རིགས་དྲུག་སྡུག་པོ་རང་ཉོས་འདྲ། །ཞི་བདེའི་ཐར་པ་རང་མགོ་འཐོན་ཙམ་འདྲ།།
ཉན་རང་ཐམས་ཅད་སེམས་ཆུང་བུ་མོ་འདྲ། །བྱང་ཆུབ་སེམས་དཔའ་སྟོབས་ལྡན་དཔའ་བོ་འདྲ།།
སླར་ཡང་ཐེག་དམན་ཉན་རང་ལམ་སྤངས་ཏེ། །རྒྱལ་སྲས་བདག་ཉིད་ཆེན་པོའི་སྤྱོད་ཚུལ་གྱིས།།
ཕར་ཕྱིན་དྲུག་དང་བསྡུ་བཞིའི་ཉམས་ལེན་གྱིས། །འགྲོ་ཀུན་སྒྲོལ་བའི་སྙིང་སྟོབས་ཁུར་ཁྱེར་མཛོད།།
འགྲོ་རྣམས་ཐར་པའི་ལམ་དུ་འདྲེན་པ་ལ། །རང་ཉིད་ཐམས་ཅད་མཁྱེན་པ་འཐོབ་དགོས་ཤིང་།།
དེ་ཡང་མྱུར་དུ་འཐོབ་པར་མ་བྱས་ན། །སེམས་ཅན་གདུང་བས་མནར་ཚུལ་མཁྱེན་པར་མཛོད།།
དེ་ན་དུས་མྱུར་སངས་རྒྱས་འཐོབ་པ་ལ། །མདོ་ལུགས་ཕར་ཕྱིན་ཐེག་པ་ལས་ལྷག་པ།།
སྔགས་ལུགས་བྱ་སྤྱོད་རྣལ་འབྱོར་རྒྱུད་ལ་ཡང་། །ཚེ་གཅིག་སངས་རྒྱས་འཐོབ་པར་མི་སྲིད་ཕྱིར།།
ཟབ་གསང་བླ་མེད་རྡོ་རྗེ་ཐེག་པ་བཞུགས། །དབང་བཞིས་རྒྱུད་སྨིན་དམ་ཚིག་སྡོམ་པ་སྲུངས།།
བསྐྱེད་རྫོགས་རིམ་གཉིས་རྣལ་འབྱོར་མཐར་ཕྱིན་ནས། །ཟུང་འཇུག་སྐུ་བཞིའི་གོ་འཕང་འཐོབ་པར་མཛོད།།
ཟེར་གསུངསམ་ད་ དེ་ཁར་འཛོམས་པའི་དམག་མི་ཚུ་གིས་ སྡིག་པ་ག་དེ་སྤང་ཚུགས་ཚུགས་སྤང་ནི་དང་། དགེ་བ་ ག་དེ་བསྒྲུབ་ཚུགས་
ཚུགས་ བསྒྲུབ་ནིའི་ཁས་བླང་དམ་བཅའ་ཕུལ་ནུག།
དཔོན་སྒྲ་ཆེན་པ་ ཡབ་སྲས་གཉིས་ཀྱིས་དབུ་གཙོས་པའི་ ལས་སྡིག་སྒྲིབ་ཆུང་མི་ཚུ་གིསནི་ བླམ་ཤཱཀྱ་རྒྱལ་མཚན་དེ་ ཡི་དམ་འཁོར་
ལོ་སྡོམ་པ་བདེ་མཆོག་དང་། སྣང་ས་རྡོ་རྗེ་ཕག་མོ་ དངོས་སུ་མཐོང་སྟེ་གིས་ བློ་ཁ་ཆོས་ལུ་བསྒྱུར་སོཔ་ལས། སྲས་ལྷའུ་དར་པོ་ཡང་
དགུང་ལོ་བཅོ་ལྔ་ལངམ་དང་བསྟུན་ཏེ་ ཕ་གཞིས་ཕ་ནོར་དང་བཅསཔ་ག་ར་ བུ་ལུ་རྩིས་སྤྲོད་དེ། དཔོན་སྒྲ་ཆེན་པ་ ཡབ་སྲས་གཉིས་ཀྱིས་
གཙོས་ཏེ་ ག་ར་བླམ་ཡབ་ཡུམ་གཉིས་ཀྱི་སྐུ་མདུན་ལུ་ དམ་པའི་ལྷ་ཆོས་འབད་ནིའི་ དམ་བཅའ་ཕུལཝ་ད། དམ་བཅའ་ལས་འགལ་མ་
སོ་པ་ཅིན། དེའི་བར་ན་མི་ཤི་ནི་ཨིནམ་ བླམ་ཡབ་ཡུམ་གཉིས་ཀྱིས་ཡང་ ཞལ་གྱིས་བཞེས་དོ་བཟུམ། དཔོན་སྒྲ་ཆེན་པ་ ལ་སོགསཔ་
ལོ་ན་རྒས་ཏེ་ ལམ་ཐག་རིང་མི་ དག་པ་ཅིགནི་ དེ་འཕྲོ་ལས་བླམ་ཡབ་ཡུམ་གཉིས་ཀྱི་སྐུ་མདུན་ལུ་ དབེན་པའི་རི་ཁྲོད་འགྲིམ་ཞིནམ་
ལས་ ཆོས་འབད་དེ་བཞུགསཔ་ད། དེའི་དུས་ལུ་ སྣང་ས་གིས་ གནམ་ཁ་འཕུརཝ་ཙམ་གྱིས་མ་ཚད་པ་ སྒྲུབ་པ་གནང་བཞུགས་སའི་
བྱག་ཕུག་གི་ལོགས་སུ་ སྣང་སའི་སྤྱི་ཕེབས་ཀྱི་ཤུལ་དང་། ཞབས་རྗེས་ལ་སོགས་པ་ མར་གྱི་ནང་ལུ་བཞག་བཞགཔ་བཟུམ་སྦེ་ཡོད་
མི་ཚུ་ དུས་ད་ལྟོའི་བར་ན་ཡང་མཇལ་ནི་ཡོདཔ་ཨིན།
དཔོན་གྲགས་པ་བསམ་གྲུབ་ལ་སོགས་པ་ ན་ཚོད་གཞོནམ་ཚུ་སྐབས་ཅིག་ མྱང་སྟོད་རི་ནང་ལུ་ལོག་བྱོན་ཏེ་ སྲས་ལྷའུ་དར་པོ་དེ་ རྒྱལ་
སྲིད་ལུ་དབང་བསྐུར། ཁྲི་མངའ་གསོལ་གྱི་ལཱ་འབད་ནི་བཅའ་ནི་ཚུ་ ག་ར་ལེགས་ཤོམ་སྦེ་བསྒྲུབས་ཚརཝ་དང་བསྟུན་ཏེ། དེ་ལས་ གྲགས་
པ་བསམ་གྲུབ་དང་། ཨ་ནེ་སྙིད་མོ་ནེ་ཙོ། སྣང་སའི་ཡབ་ཡུམ་གཉིས་ སེར་རག་གཡའ་ལུང་གི་སྒྲུབ་སྡེ་ལུ་འབྱོན་ཞིནམ་ལས་ བླམ་
ཡབ་ཡུམ་གཉིས་ཀྱི་སྐུ་མདུན་ལུ་ དམ་པའི་ལྷ་ཆོས་མཛད་དེ་བཞུགས་ནུག།
སྲས་ལྷའུ་དར་པོ་གིས་ རྒྱལ་སྲིད་ཀྱི་ཕྱག་ལཱ་ཚུ་ ལྷ་ཆོས་དགེ་བ་བཅུ་དང་ མི་ཆོས་གཙང་མ་བཅུ་དྲུག་གི་སྒོ་ལས་ བཀའ་ཁྲིམས་བཙན་
པོས་ ལེགས་ཤོམ་སྦེ་ སྐྱོངམ་བཞིན་དུ་ བླམ་ཡབ་ཡུམ་གཉིས་དང་ དཔོན་སྒྲ་ཆེན་པ་ ཡབ་སྲས་གཉིས་ དེ་ལས་ སྣང་སའི་
ཡབ་ཡུམ་གཉིས་ལ་སོགས་པའི་ སྒྲུབ་སྡེ་གྲྭ་བཙུན་ཕོ་མོ་ཡོངས་ལུ་ དམ་པའི་ཆོས་སྒྲུབ་པའི་ མཐུན་རྐྱེན་རྒྱགས་ཕྱེ་ཡང་ རྒྱལ་
སྲས་ལྷའུ་དར་པོ་གིས་སྦྱོར་བ་མཛད་དེ་ ཆོས་སྦྱོར་བདེ་སྐྱིད་ཀྱི་དགའ་སྟོན་ཕུན་སུམ་ཚོགས་པ་འབྱུངམ་ལས་ གནས་སྐབས་ཀྱི་ཕན་པ་དང་
མཐར་ཐུག་གི་བདེ་བ་རྫོགས་ནི་མེད་པའི་ དཔལ་འབྱོར་ལུ་ལོངས་སྤྱོད་དེ་ བཞུགས་ནུག་གོ། །།
སྦྱོང་ལཱ།
༡- དོན་ཚན་༡༤ པའི་ནང་ལུ་ འགྲོ་བ་རིགས་དྲུག་གི་སྐོར་ལས་ ག་དེ་སྦེ་ར་འཐོན་ནི་འདུག་གོ?
༢- ཁྱོད་ཡང་དེ་ནང་གི་ དཔོན་གྱི་ཕྱག་ཞུ་མི་ཨིན་པ་ཅིན་ ག་ཅི་ར་འབད་འབདཝ་འོང་གོ?
༣- ཉམས་ལེན་གྱི་སྒྲུབ་རྟགས་སྟོན་ནི་འདི་ གསང་བ་སྦེ་བཞག་དགོཔ་ཨིན་རུང་ བླམ་ཤཱཀྱ་རྒྱལ་མཚན་གྱིས་ སྒྲུབ་རྟགས་
སྟོན་དགོ་པའི་དགོས་དོན་ག་ཅི་ཨིན་ན?
རྣམ་ཐར་སྤྱིར་བཏང་གི་དྲི་བ།
༡- ཨ་ཞེ་སྣང་སའི་རྣམ་ཐར་དེ་ནང་ ཉམས་མ་འདྲཝ་ག་དེ་སྦེ་ར་ ཚུད་ནུག་ག? ཁ་གསལ་བྲིས།
༢- རྣམ་ཐར་དེ་ནང་ རྙོག་གཞི་ག་དེ་སྦེ་ར་བྱུངམ་མས་གོ? ཁ་གསལ་བྲིས།
༣- རྙོག་གཞི་དེ་ལུ་ གསལ་ཐབས་ག་དེ་སྦེ་ར་ སྟོནམ་སྨོ? ཁ་གསལ་བྲིས།
༤- རྣམ་ཐར་དེ་ནང་ལས་ ཁྱོད་རའི་མི་ཚེ་ནང་ ཁག་ཆེ་བའི་སྤང་བླང་གི་ཡོན་ཏན་ག་ཅི་ར་ཐོབ་ཅི?
ང ་ག ཏ
ད
མ
་ ་
ང
རྒྱུ
སྲུ
ད
།

བཀྲ་ཤིས་དང་དཔལ་སྒྲོན།
༉ ཧེ་མ་གི་དུས་ལུ་ གཡུས་ཚན་གཉིས་ ཕ་ཀི་ལོགས་དང་ཚུ་ཀི་ལོགས་འབད། མིག་ཏོ་གིས་ བལྟཝ་ད་ གདོང་སྒོར་འབད་ སྦོ་
ལོགས་ཁར་ ཨིན་རུང་ བར་ན་ལུངམ་སྦོམ་ ཆུ་ཆེན་ཅིག་དང་འབད་ཡོདཔ་མས། གཡུས་ཚན་ཕར་དང་ཚུར་གྱི་ བུ་དང་བུམོ་ ནོར་རྫིཔ་
ཚུ་ནོར་འཚོ་བར་ སྐབས་སྐབས་ལུ་ ཕར་གྱི་ནོར་དེ་ཚུ་ ཚུར་བདའ་འོང་། དེ་ལས་ སྐབས་སྐབས་ ནཱ་གི་ནོར་དེ་ཚུ་ ཕར་བདའ་
སྟེ་ ཉིནམ་ཨ་རྟག་ར་ གཅིག་ཁར་འབད་ནོར་འཚོ་སྟེ་ སྡོདཔ་མ་ཚད་ ཉིན་མ་གི་ལྟོ་བཅིངས་ཏེ་ འབག་འོང་མི་ཚུ་ཡང་ སྦུག་ན་
བཙུགས་ཏེ་ ཟ་དོ་ཡོདཔ་མས།
ནམ་ཅིག་འབདཝ་ད་ གཡུས་ཚན་ཧོངས་ཀྱི་ བུམོ་ དཔལ་སྒྲོན་ཟེར་མི་གི་ནོར་འབྱང་དཔ་ལས་ ནོར་འཚོལ་བར་འགྱོཝ་ད། གཡུས་
ཚན་ ཕར་ཧོངས་ཀྱི་བུཚ་བཀྲ་ཤིས་ཀྱིས་ དབའི་ དཔལ་སྒྲོན་ ཡུདཔ་ཅིག་ཉིམ་ཡང་འཛུལ་ནི་འབད་དེས། ཁྱོད་ར་རྐྱངམ་གཅིག་
གིས་ ནགས་སྦོམ་ནང་ལས་ཕར་ ནོར་འཚོལ་བར་འགྱོ་ནི་འདི་ དཔངས་ཡང་ མི་ཤོངམ་འོང་། ང་གིས་ ཆ་རོགས་འབད་ འཚོལ་
བར་འགྱོ་གེ་ཟེར་སླབ་སྟེ། ཁོང་གཉིས་ ནགས་ཚལ་ནང་ ནོར་འཚོལ་བར་སོང་ནུག།
དེ་ལས་ ཁོང་གཉིས་ནགས་ཚལ་ནང་ལས་ ནོར་འཚོལ་ཐོབ་སྟེ་ ལོག་ལོགཔ་ད། གནམ་ཡང་ བསྲོ་ཁམས་ཅིག་ཡར་སོཔ་ལས་
འདམ་ཚང་ཅིག་ནང་ ལྷོད་དེ། ཕར་བཤེད་ཚུར་བཤེད་སྦེ་ འོང་བའི་བར་ན་ར་ དཔལ་སྒྲོན་རྐངམ་འགྱེལ་ཏ་རྐྱབ་སྟེ་ འགྱེལ་ཡར་
སོཔ་ལས། རྐང་མའི་ཚིགས་དཀྲུགས་ད་ནུག། དེ་ལས་ ན་ཟུག་གིས་ དཔལ་སྒྲོན་ལམ་འགྱོ་མ་ཚུགས་པར་ བཀྲ་ཤིས་ཀྱིས་
འབག་སྟེ་ མོ་གི་ ཁྱིམ་ནང་ར་བསྐྱལ་དགོཔ་བྱུང་ནུག། རྐྱེན་དེ་ལས་བརྟེན་ཏེ་ ཉིནམ་ནངས་པ་ལས་འགོ་བཟུང་སྟེ་ དཔལ་སྒྲོན་དང་
བཀྲ་ཤིས་གཉིས་ གཅིག་གིས་གཅིག་ལུ་ བལྟ་བའི་མིག་གཞི་མཐུན། བྱིན་པའི་ཟས་ཞིམ། སླབ་པའི་གཏམ་ཧན་ཏེ་ ག་
ཅི་དེ་བརྩེ་གདུང་ཆེ་དྲགས་ གཅིག་གིས་གཅིག་ལུ་ བསྲན་ར་མ་ཚུགསཔ་འབད་ཐལ་ཏེ། ཉིན་མར་ ནོར་འཚོལ་སར་འཕྱད་ཞིནམ་
ལས། ཕྱི་རུ་རང་རང་སོ་སོའི་ཁྱིམ་ནང་ འགྱོ་མ་རན་ཚུན་ཚོད་ལུ་ ནོར་ཅིག་བསློག་པར་འགྱོ་རུང་།ལྟོ་ཅིག་བཟའ་རུང་། ངལ་ཅིག་འཚོ་
རུང་། ཁ་སྐོམ་སྟེ་ལུང་མའི་ནང་ ཆུ་ཅིག་འཐུང་རུང་ཡང་། མཉམ་གཅིག་ འགྱོ་དགོ་པའི་དུམ་ཁར་ ལྷོད་དེ་ དགའ་བའི་ཧིང་གཏམ་
དེ་ཚུ་ཡང་། ཕར་བཤད་ཚུར་བཤད་འབད་དེ་ ཤ་དང་སེན་མོ་བཟུམ་སྦེ་ ཁ་འབྱལ་ཐབས་མེད་པའི་ མཐུན་བཤེས་ལུ་ གྱུར་སོ་ནུག།
ནམ་ཅིག་འབད་བའི་བསྒང་ལས་ དཔྱད་རིག་མེད་སི་སི་འབད་ ཆུ་རུད་སྦོམ་ཅིག་ཐོན་ཏེ་ ཆུ་ཆེན་གྱི་ཟམ་འདི་ ཆུ་གིས་འཕྱགས་བདའ་ཆིཔ་
ལས། ཕར་དང་ཚུར་ འགྲོ་འགྲུལ་རྐྱབ་ས་ མེད་པར་ལུས་སོ་ནུག། ཨིན་རུང་ ཉིནམ་དག་པ་ཅིག་ཚུན་ཚོད་ར་ ཕ་ཀི་ལོགས་དང་
ཚུ་ཀི་ལོགས་ལས་འབད་ གཅིག་གིས་གཅིག་ལུ་བལྟ་སྟེ་ ལག་གཡུག་རེ་རྐྱབ་ཅི་ར་ སྡོད་སྡོད་བར་ བུམོ་དཔལ་སྒྲོན་ལུ་ན་ཚ་ཅིག་ཕོག་
སྟེ་ ཟླཝ་ལྷགཔ་ཅིག་མལ་ཆ་ནང་ལུས་སོ་ནུག། ཨིན་རུང་ བཀྲ་ཤིས་འདིནི་ ཉིནམ་ད་རིས་མེད་རུང་ ནངས་པ་འདི་ ནོར་འཚོ་བར་
འཐོན་འོང་ མནོ་བའི་རེ་བ་གིས་ ཨ་རྟག་ར་ རེ་ཐག་མ་ཆོད་པར་ མིག་ཏོ་རལ་རལ་ར་ ཕ་ཀི་ལོགས་ལུ་ བལྟཝ་བལྟ་ས་ར་སྡོད་ནུག།
དེ་ལས་ ཟླཝ་གཅིག་གི་རྒྱབ་ལས་ དཔལ་སྒྲོན་ཡང་དྲག་སྟེ་ ཨཔ་དང་ཨའི་གིས་ ནོར་འཚོལ་བར་ འགྱོ་མི་དགོ་ཟེར་སླབ་སྟེ་འབད་
རུང་ ཉན་མ་བཏུབ་པར་ བུམོ་རོགས་ཚུ་དང་མཉམ་ ནོར་འཚོ་བར་འོངས་ཏེ། ནོར་རྫིཔ་ཚུ་ སྤང་ཐང་ཅིག་ནང་ ཉིན་མ་གི་ལྟོ་བཟའ་
ནི་འབད་ འཛོམས་ཏེ་སྡོད་སར་ ཕར་ཧོངས་ལས་ བཀྲ་ཤིས་ཀྱིས་བལྟཝ་ད་ དཔལ་སྒྲོན་ཡང་ དེ་གི་སླ་ཁར་ ཡོདཔ་བཟུམ་
མཐོང་སྟེ་ རྩང་མོ་དེ་སྦེ་འཐེན་ནུག།
བཀྲ་ཤིས་ཀྱིས། ཕ་གི་སྤང་གཤོང་ནང་ལུ། །བུམོ་ཅུང་འཛོམས་པའི་སྦུག་ན།།
རང་སེམས་མཐུན་པའི་བུ་མོ། །དཔལ་སྒྲོན་ཡོད་ན་དགའ་བས།།
དེ་ལས་ དཔལ་སྒྲོན་གྱིས་ ཕ་ལས་བཀྲ་ཤིས་ཀྱིས་སླབ་མི་འདི་ གོཝ་
ཅིག་ མ་འཕྱད་པར་ཡུན་ལེ་ཤ་ལོག་སོཔ་ལས་ དགའ་དྲགས་ཏེ་ ལྟོ་ཟ་
འཕྲོ་ཡང་བཞག་སྟེ་ལན་ལུ།
སྤང་གཤོང་འདི་ནང་འཛོམས་སར།།
ཁྱོད་ཀྱི་དཔལ་སྒྲོན་ལོས་ཡོད།།
མ་འཕྱད་ཡུན་རིང་སོང་སྟེ།།
སྐྱོ་མོ་གཏིང་ལས་ལང་དོ།།
ཕ་རི་ཕྱོགས་ཀྱི་བཀྲ་ཤིས།།
ཁམས་བཟང་ཐོག་ལུ་ཡོད་ག།
བཀྲ་ཤིས་ཀྱིས།
ཧིང་ལས་མཐུན་པའི་དཔལ་སྒྲོན། །ཚར་གཅིག་ང་ལུ་ཉན་ད།།
ཤ་ཁྲག་གཟུགས་ཀྱི་ཕུང་པོར། །ན་ཚ་མེད་དེ་འབད་རུང་།།
ཁྱོད་དང་བྱལ་བའི་སྡུག་བསྔལ། །སེམས་ཀྱི་ནད་གཞི་ཨིན་པས།།
ད་རིས་མཐོང་སྟེ་དགའ་རུང་། །འཕྱད་ནི་མེད་པར་སྐྱོ་བས།
དོ་རུང་ དཔལ་སྒྲོན་གྱིས། ཆུ་ཆེན་ཕར་ཁའི་བཀྲ་ཤིས། །མ་མཐོང་སེམས་ཀྱི་སྡུག་བསྔལ།།
མཐོང་སྟེ་འཕྱད་ནི་མེད་པ། །འཁྲུལ་སྣང་ལང་པའི་གཞི་མས།།
དེ་སྦེ་ ཁོང་གཉིས་གཅིག་གིས་གཅིག་ལུ་ ལོ་རྒྱུས་ཕར་ཚུར་བརྗེ་ཡི་ར་ གཉིས་ཆ་ར་མར་བབས་ཏེ་ མཐའ་མཇུག་ལུ་ལུང་མའི་ནང་ ཆུའི་
མཐའ་མར་ལྷོད་ནུག། དེ་ལས་ ཆུ་དེནི་ག་ནི་བ་སྦོམ་པ་ལུ་ བརྒལ་བའི་ཐབས་ཤེས་མེད་པར། གཅིག་གིས་གཅིག་ལུ་ མིག་
ཏོ་གིས་ ཕར་བལྟ་ཚུར་བལྟ་སྦེ་སྡོད་དེ་ ཡུདཔ་ཅིག་ལས། བཀྲ་ཤིས་འདི་ སེམས་ཀྱི་གདིང་ལས་ར་ སྐྱོ་མོ་ལངས་ཏེ་ འབད་
ར་མ་ཚུགས་པར་ དེ་སྦེ་སླབ་ནུག།
གནམ་ལས་འཕུར་གེ་ཟེར་ན། །གཤོག་སྒྲོ་རང་ལུ་མིན་འདུག །ཆུ་ཆེན་བརྒལ་གེ་ཟེར་ན།།
བརྒལ་བའི་ཐབས་ཤེས་མིན་འདུག །ཆུ་ཆེན་འདི་གི་ཆུ་ལྷར། །མཐུ་དང་ནུས་པ་ཡོད་ན།།
བུ་ཆུང་འཁྲུལ་སྣང་ཅན་ལུ། །སྐྱབས་དང་སྡོང་གྲོགས་མཛད་གནང་།།
དེ་མིན་འཛམ་གླིང་འདི་ནང་། །སྡོད་དང་མ་སྡོད་མིན་ནུག།
ད་རིས་ཆུ་ཆེན་འདི་ནང་། །ལྕེབས་རུང་འགྱོད་པ་མེད་དོ།།
ཟེར་སླབ་སྟེ་ ད་ལྟོ་ར་ཤི་སོ་སྟེ་འབད་རུང་ འགྱོད་པ་མེདཔ་བཟུམ་ཅིག་འབད་སླབ་སྟེ་ ཆུ་ནང་ལུ་རྡོ་དང་ཤིང་བཀོ་ནི་ཡོད་པ་ལུ་ ཆུའི་
མཐའམ་བདའ་སྟེ་ ཡར་བརྒྱུགས་མར་བརྒྱུགས་སྦེ་ ཆུ་ནང་ཡང་མཆོང་སག་ས་འབདཝ་ལས། ཚུར་ཧོངས་ཀྱི་དཔལ་སྒྲོན་གྱི་མནོ་བསམ་
ལུ་ ད་རིས་འབདན་ བཀྲ་ཤིས་དེ་གིས་མ་འདྲཝ་ཅིག་ འབད་ར་འབད་ནི་འདྲས་མནོ་སྟེ། དེ་འཕྲལ་ལས་དེ་སྦེ་སླབ་ནུག།
ཆུ་ཆེན་ཕར་ཁའི་བཀྲ་ཤིས། །ཚར་གཅིག་ང་ལུ་ཉན་གནང་།།
ཟླཝ་དང་ཞག་གི་བར་ན། །མ་འཕྱད་ཡུན་རིང་སོང་སྟེ།།
འཁྲུལ་སྣང་ལང་མི་བདེན་རུང་། །ད་རིས་དེ་སྦེ་མ་འབད།།
ལས་དང་སྨོན་ལམ་ཡོད་ན། །འཛོམ་པའི་དུས་ཅིག་འཐོན་འོང་།།
བུ་མོའི་ལྷ་དང་བླ་མ། །ད་རིས་འཁྲུལ་རོགས་མཛད་གནང་།།
ངེ་ཡིི་ཧིང་གི་བཀྲ་ཤིས། །སྲོག་དང་འབྱལ་ཉེན་འདུག་གོ།
དེ་སྦེ་ དཀོན་མཆོག་གསུམ་ལུ་གསོལ་བ་བཏབ་སྟེ་ འབདཝ་ད། དང་པ་ལུ་ ཁོང་ར་གཉིས་ ཚེ་སྔ་མའི་ལས་འཕྲོ་བཙན་པའི་ཁར།
གཉིས་པ་ལུ་ ད་རེས་གཅིག་གིས་གཅིག་ སེམས་གདིང་ལས་ར་ དགའ་བའི་བརྩེ་གདུང་གི་ནུས་པ་དང་། གསུམ་པ་ལུ་ ང་བཅས་
ར་མི་དགའ་བ་ཅིན་ ལྷ་ཡང་དགའ། ཟེར་སླབ་དོ་བཟུམ་ ལྷ་ཚུ་ཡང་ཐུགས་མཉེསཔ་ལས། ཆུ་ལྷ་དེ་གིས་རྒྱུད་བསྐུལ་ཏེ་ ཆུའི་
མཐའ་མ་གི་ཤིང་སྦོམ་ཅིག་ རང་བཞིན་གྱིས་ འགྱེལ་འོངས་ཏེ་ ཧེ་མ་གི་ཟམ་པའི་ཤུལ་ཁར་ ཀེ་ཀེ་ཏང་ཏ་འབད་སྡོད་དེ། ཤིང་
དེ་མགུ་ལས་འབད་ བཀྲིས་འགྱོ་བའི་བར་ན་ཡང་ འགྱོ་ལོང་མེད་པར་བརྒྱུགས་སོང་སྟེ་ ཆུ་ཕར་ཀ་ལྷོདཔ་ད་ དཔལ་སྒྲོན་དང་གཅིག་
ཁར་ སྐེ་ཕང་མར་བཏབ་སྟེ་ དགའ་ཐག་སྔུ་ཐག་ཆད་དེ་སྡོད་ནུག། དེ་ལས་ ཁོང་གཉིས་ཆ་ར་གིས་ སེམས་དགའ་བའི་ངང་ལས་
འབད་ དཀོན་མཆོག་ལུ་སྨོན་ལམ་ དེ་སྦེ་བཏབ་ནུག།
ཚེ་སྔོན་མའི་ལས་འཕྲོ་བཙན་མ་གཅིག །སེམས་མཐུན་པའི་དམ་ཚིག་གཙང་བ་གཉིས། །ཡར་དཀོན་མཆོག་གསུམ་གྱི་ཐུགས་རྗེ་གསུམ།།
དུས་ད་རེས་འཛོམས་པའི་དགའ་སྤྲོ་ཆེ། ། དུས་ནམ་ཡང་དཔལ་
སྒྲོན་བཀྲ་ཤིས་གཉིས། །ཁ་འབྲལ་བ་མེད་པའི་སྨོན་ལམ་ཞུ།།
དེ་ལས་ ཉིནམ་ནངས་པ་ལས་ར་ རང་རང་སོ་སོའི་ཕམ་ཚུ་ལུ་
སླབ་སྟེ་ དཔལ་སྒྲོན་དང་བཀྲ་ཤིས་གཉིས་ གཉེན་བཏགས་
སྦེ་ གཉེན་སྟོན་ཡང་རྒྱས་ཤིང་རྒྱསཔ་འབད་རང་བརྩིས་ཏེ་ མི་
ཚེ་དགའ་སྐྱིད་ཀྱི་ངང་ལུ་ སྡོད་ནུག་གོ།
སྦྱོང་ལཱ། དྲི་བ།
༡- སྲུང་འདི་ནང་ ཚོར་ཤུགས་ཆེ་ཤོས་ར་ འབྱུང་རིམ་ག་ཅིའི་སྐབས་ལུ་ འོངམ་མས་གོ?
༢- བཀྲ་ཤིས་བརྒྱུགས་ཏེ་ ཆུ་ཕར་ཀ་ལྷོདཔ་ད་ དཔལ་སྒྲོན་ཁོང་གཉིས་ བློ་ག་དེ་སྦེ་ར་ སླབ་སླབ་འོང་ག་ ཁྱོད་ར་གིས་བཟོ་
སྟེ་བྲིས།
༣- ཁོང་གཉིས་ གཉེན་བསྡོམས་ཞིནམ་ལས་ ནོར་ཚུ་ ག་གིས་ར་ འཚོ་འོང་ག་ བསམ་འཆར་བྲིས།
ཤིང་གི་ལྷ་མྩོ།
༉ ཨ་རྒས་ཚེ་དབང་འདི་ མགུ་ཏོ་སྐྱ་ཡང་དཀརཔོ་ཐལ་ཁོ་ར་ དུས་རྒྱུན་གྱོན་མི་ དམར་ཁྲ་གོ་ སྐྱ་ཐལ་ སོ་ཆད་ཆདཔ་འདི་གྱོན་སྦེ་
ཁྱིམ་མའི་སྒོ་ཁ་ལས་མར་ སྒྱད་ཐག་ཡང་ཡང་ར་འདྲཝ་སྦེ་ སྒོ་འདི་ ཀེརརེར་་་་བཏང་ ཕྱེས་ཏེ་ཐོན་ནུག། ཁོ་ ལོ་ན་ཚོད་ལས་བརྩི་
བ་ཅིན་ ལོ་༧༠ སྐོར་ཆ་ཡར་སོ་རུང་ གཟུགས་ཐུང་ཀུ་སྦེ་ ལོ་རྒསཔ་སྲ་ཀྲག་ བྱཱར་ཧོན་དགུན་ཧོན་བཟུམ་སྡོད་པའི་ཁར་ ན་ཚ་མེད་
པར་ ཧུ་རི་རི་སྦེ་ སྡོད་མི་ཅིག་ཨིན་པས། ཧ་ལས་ཤོས་ར་ ཁོ་ ཁེ་རྒོ་ཡོད་པའི་ཁར་ བློ་ཁོག་ཆེ་དྲགས་ཅིག་ཨིནམ་ལས་ མི་
མེན་ཚད་ འདྲེ་ར་འོང་རུང་ འདྲོག་ནི་མེད་པའི་ མི་ཅིག་ཨིན་མས།
ཨ་རྒས་ཚེ་དབང་གི་ ཨམ་སྲུ་འདི་ ཁོ་ར་ལས་ ལོ་ན་གཞོནམ་ཅིག་ ཨིན་རུང་ ཁོང་གཉིས་ལུ་ བུ་གཞིས་སྐྱེ་བའི་ བསོད་ནམས་
མེད་པར་ གཉེན་རྐྱབ་སྟེ་ ལོ་ངོ་ཁལ་གཉིས་ལྷགཔ་ཅིག་ཡར་སོ་རུང་ ཨ་ལོ་གཅིག་ར་མ་འབྱུང་པས། ཁོང་གཉིས་ཀྱི་མི་ཚེ་འདི་
རོགས་ཀྱི་ཤིང་ཆ་རྐྱབ་ཅི་ར་ གླ་བཏགས་ཟ་དོ་ཡོདཔ་མས།
ཚར་གཅིག་ ཁོ་གིས་ ཁོ་རའི་གཡུས་ཁ་ལས་ དྲོ་ལམ་གཉིས་དེ་ཅིག་གི་ས་ཁར་ ཤིང་གི་རྩ་བོ་འཚོལ་བར་འགྱོཝ་ད་ སྟོང་ཕུ་ཤིང་
ཅི་དང་ཡང་མ་འདྲཝ་ མི་༥ དེ་ཅིག་ ལགཔ་མཐུད་དེ་ ཕངམ་བཏབ་རུང་ འཁོར་མ་ཚུགས་པའི་ རྩཝ་སྦོམཅིག་ཐོབ་ནུག། དེ་
ལས་ ཁོ་གིས་ ཁོ་ར་ལུ་ ད་རིས་འབདན་ ངེའི་མི་ཚེ་ནང་ དུས་ནམ་ཅིག་ལུ་ཡང་ མ་འཕྱད་པའི་ ཤིང་གི་རྩ་བོ་ཅིག་ཐོབ་ཅི། ད་
་་་འདི་བརྡབས་ཏེ་ ཤིང་ཆ་རྐྱབ་བཙོང་པ་ཅིན་ ཆོས་སྒྲོན་ ང་བཅས་གཉིས་ཀྱི་ མི་ཚེ་འདི་ནང་ བཟའ་རིན་ཆོག་པའི་ ཏི་རུ་ཅིག་འདི་
ལས་ འཐོབ་ཚུགས་ནི་ཨིན་པས།
ཤིང་གི་རྩཝ་འདི་ ཧིང་སངས་ས་སྦེ་བསལ་ཏེ་ ད་རེས་ ག་དེམ་ཅིག་འབད་ཚུགསཔ་ཅིག་ བཏོག་གེ་ནོ། ཟེར་ཤིང་འདི་བཏོག་ནི་ འགོ་
བཙུགས་ནུག། ཁོ་གིས་ དེ་ཚེ་ཉིནམ་གཅིག་ སེམས་ཡེངས་ཡེངས་ར་མེད་པར་ རྩཝ་བཏོག་སྟེ་ ཕྱི་རུ་ཁམས་ལྷོད་པའི་བསྒང་ལས་
ཕྱེད་ཀ་དཔག་མ་ལྷོདཔ་ཅིག་ཁར་ བཀལ་ད་ནུག། དེ་ཅིག་གི་བར་ན་ ནམ་ཡང་ བསྲོ་ཁམས་འགྱོ་སྦེ་ ལོག་ཁྱིམ་ནང་སོང་སྟེ་ དེའི་
སྐོར་ལས་ ཆོས་སྒྲོན་ལུ་ སག་སག་རྡིག་རྡིག་སྦེ་སླབ་ནུག།
དེ་གི་ནངས་པ་ ཆོས་སྒྲོན་ཡང་ ཧ་སག་ལོང་སྟེ་ ཚེ་དབང་དང་གཅིག་ཁར་ ལྟོ་བཅིངས་འབག་སྦེ་ བལྟ་བར་སོང་ནུག། ཁོང་
གཉིས་ གཡུས་ཚན་བརྒལ་ ཨ་རིང་དང་ ལུངམ་གཤགས་ཏེ་ སྟོང་ཕུ་ཤིང་ཡོད་སའི་ ས་གོ་ནང་ལྷོད་ནུག།དེ་ལས་ ཨཔ་ཚེ་དབང་
གིས་ ཤིང་འདི་ འ་ནཱི་ཨིན་ཟེར་ངོ་སྤྲོད་འབད་སྦེ་ ཤིང་འདི་གི་ སྦོ་ལོགས་ཁར་ སྤང་སྟེགས་ཅིག་ནང་ ཐགཔ་དང་སྟྭ་རེ་ ལྟོ་
ཚུ་ བཞག་ཞིན་ན་ ཁོང་ར་གཉིས་ རྡོག་མ་ཁམ་ཏོ་
རེ་བཟའ་སྦེ་ ཤིང་འདི་ལུ་ རེ་ཆེ་བསྐྱེད་དེ་ ལོ་རྒྱུས་
ཟེརཝ་ཅིག་སླབ་ནུག།
ཨམ་ཆོས་སྒྲོན་གྱིས་ ཇ་བསྐོལ་ནིའི་ བཅའ་སྒྲིག་རྐྱབ།
ཨཔ་ཚེ་དབང་གིས་ ཁོད་སྟོད་ཕྱག་གཏང་ཞིནམ་ལས་
སྟྭ་རེ་འདི་ ཤུབས་ནང་ལས་བཏོན། སྟྭ་རེ་རྣོས་བརྡར་
ཤིང་བཏོག་ཆོག་ཆོག་སྦེ་ བདེ་བཅོ་སྟེ་ ཤིང་གི་རྩ་བར་
སོང་ནུག། ཨཔ་གིས་དབའེ་་་ ཨམ་ཁོ་རེ།ཤིང་འདི་ཁ་
ཙ་ ང་གིས་བཏོག་སྟེ་ ཕྱེད་ཀ་དཔག་མ་ལྷོདཔ་ཅིག་ཁར་
བཀལ་བཞག་བཞགཔ་ཨིན། དབའེ་་་ དེ་མའི་རྔམ་མི་རྔམ་ལས། ད་རེས་འབདཝ་ད་ བཏོག་བཏོག་པའི་ཤུལ་འདི་ ཕར་ར་བཞག་ད།
རྨ་བཏོན་བཏོན་པའི་ ཤུལ་ཅིག་ར་མིན་འདུག། འདི་ ག་ཅི་གི་གཡོ་འཕྲུལ་ཅིག་ཨིན་ན་སྨོ? ང་གིས་ བཏོག་མི་ཤིང་འདི་ མེན་
ཟེར་བ་ཅིན་རྩ་བར་ཤིང་གི་ སྟྭ་ཁམ་དང་ རྩཝ་བསལ་བཞག་མི་ཚུ་ མིག་གིས་མཐོང་སར་འདུག། འདི་ག་ཅི་ཨིན་ན་སྨོ་? ཆོས་སྒྲོན།
ཆོས་སྒྲོན་ རྣམ་རྟོག་ལང་སྟེ་ འུང་་་ ཨཔ་ཁོ་རེ། འདི་ རྟགས་མཚན་ལེགས་ཤོམ་ཅིག་ མེན་པས། དེ་བ་འདི་ ལྟོགས་ལེ་མ་
བཙོང་པར་ ཤིང་འདི་ བཏོག་ནི་བཤོལ་བཞག་ད། ལྟ་མ་ ང་བཅས་ར་གཉིས་ཀྱི་ ཚེ་སྲོག་ལུ་ཡང་ བར་ཆད་འོང་ནི་མས། ང་བཅས་ར་
གཉིས་ ལོག་ཁྱིམ་ནང་ཡར་སོ་གེ་ ཟེར་སླབ་ནུག། ཨིན་རུང་ ཚེ་དབང་གིས་ ཁྱད་མེད་ཨམ་ཁོ་རེ། ཁྱོད་ རྣམ་རྟོག་ལང་ར་མི་དགོ།
རྣམ་རྟོག་སེམས་ཀྱི་ཆོ་འཕྲུལ་ཨིན། ཉིན་མར་བཏོག་མ་ཚརན་ ཕྱི་རུ་མེ་བཏེག་སྟེ་ཨིན་རུང་ བཏོག་ནི་རྨམ། ག་ཅི་འབད་ ཨཔ་ཚེ་
དབང་ ཁེ་རྒོ་མ་རྫོགསན་ སྦུང་མི་རྫོགས་ས། ད་རིས་ ཉིན་མའི་འཁོར་ལོ་ལུ་ བཏོག་ཚརཝ་སྦེ་ བཏོག་ནི་ར་རྨམ་ཟེར་ ཤིང་
འདི་ བཏོག་ནི་འགོ་བཙུགས་ནུག།
ཚེ་དབང་ དྲག་སྐྱེས་པའི་ཤུགས་ཀྱིས་ དགུང་ཇ་ཡང་མ་འཐུང་པར་ ཤིང་འདི་ བཏོག་ནུག། ཆོས་སྒྲོན་ ཇ་བསྐོལ་བའི་བར་ན་ སེམས་
ཡང་འཚབ་འཚུབས་བཏང་ སྐྱིད་ཏོང་ཏོ་སྦེ་སྡོད་མ་ཚུགས་པས།ཨིན་རུང་ མོ་གིས་ ཁོ་ལུ་ ག་ནི་ཡང་མ་སླབ་པར་ ཇ་བསྐོལ་ཏེ་
ལྟོ་བརྡ་སླབ་ད་ ཨཔ་ཚེ་དབང་གིས་ ཤིང་འདི་ ཧ་ལམ་ ཕྱེད་ཀ་ལས་ལྷགཔ་སྦེ་ བཏོག་ཚར་ནུག། ཨམ་ཆོས་སྒྲོན་ ཨམ་སྲུའི་
ལུས་ཅིག་ཨིན་པའི་ཁར་ སེམས་ལུ་རྣམ་རྟོག་ཅིག་ཡང་ འཆར་སྦེ་མོ་གིས་ ལྟོ་རས་འདི་ ཁ་བརྐྱངས་ཚརཝ་ད་ ས་ཕྱོགས་འདི་ན་
བཞུགས་པའི་ གནས་པོ་ཆེན་པོ་ གཞི་གི་བདག་པོ་ ལྟོ་ཕུད་གཙང་མའི་ཕུད་ལས་ བཞེས་ཅིག། ད་རེས་ཀྱི་ལཱ་འདི་ ལཱ་མགུ་བྱ་
འཕུརཝ་འདེ་དང་ ལཱ་མཇུག་ ཐགཔ་རིངམོ་བསྡུཝ་འདེ་སྦེ་ བསམ་ཚད་དོན་ལུ་འགྲུབ། མནོ་ཚད་ལག་པར་ འཁོར་བཅུག་ཅིག་ཟེར་
ལྟོ་ཕུད་གཏོར་ནུག།
ལྟོ་ཕུད་གཏོར་ཚར་ཏེ་ ཁོང་གཉིས་ལྟོ་ཁམ་ཏོ་རེ་ བཟའཝ་ཅིག་ ག་ཏེ་གུ་ཏེ་ལས་ཨིན་ན་ཡང་མ་ཤེས་པར་ ཆིད་་་་་་ ཆིད་་་ ཆིད་་
་ ཟེར་བའི་ སྐད་ཐེངས་གསུམ་གོ་ནུག།ཁོང་ར་གཉིས་ ཁ་ནང་གི་ ལྟོ་ རྨུར་ནི་ཡང་བཞག་སྟེ་ གཅིག་གིས་གཅིག་ལུ་ ཧམ་ཐལ་
ཐལ་སྦེ་བལྟ་སྟེ་ བློ་ཡང་ ཚིག་ཐེངས་གཅིག་ར་ སླབ་མ་ཚུགས་པས། ཡུདཔ་ཅིག་ལས་ ཁོང་ར་གཉིས་དྲནམ་བསྡུ་སྟེ་ གཅིག་
གིས་གཅིག་ལུ་ ཧེད་སུ་ཅིག་སྦེ་ ཕར་ཚུར་ག་ཏེ་བལྟ་རུང་ ག་ཅི་ཡང་ མ་མཐོང་པས། དོ་རུང་ ཨཔ་ཚེ་དབང་གིས་ ཨཱ་་་་ ཁྱད་
མེད་ཚལ་མ་ནང་གི་ སེམས་ཅན་མ་འདྲཝ་ཅིག་གི་སྐད་ཨིན་མས་ ཟེར་སླབ་སྦེ་ ནང་སུ་སྐོར་ལས་ རྣམ་རྟོག་བཟའ་སུ་ཅིག་ཡར་སོ་ནུག།
དོ་རུང་ ཡུདཔ་ཅིག་ཁ་ལས་ ཆིད་་་ཆིད་་་ ཟེར་མི་སྐད་འདི་ སྦོ་ལོགས་ཁ་ལས་ར་གོ་ནུག། སྐད་འཐོན་ས་བལྟ་སྟེ་ བལྟ་བའི་བསྒང་
ལས། ཁོ་གིས་ བཏོག་མི་ཤིང་འདི་གུ་ལས་མར་ སྦུལམོ་ཆེན་ གནགཔོ་ སྒལ་ཚིགས་གཞུང་ལས་མར། སེར་ངར་ངར་སྦེ་ ཕངམ་
བཏབ་རུང་ མ་འཁོརཝ་ཅིག་ མཇུག་མ་ཤིང་གི་ སྤྱི་ཏོག་ལས་ལྷག་སྟེ་སྟོན་མགུ་ཤིང་གུ་ལས་མར་ ཨོལ་ལྐོག་གཅུ་སྟེ། ཁོ་
གིས་བཏོག་འཕྲོ་བཟོ་ཡོད་པའི་ དུམ་བཅད་གུ་ལས་ཚུར་ མིག་ཏོ་ར་ ཧྲག་ཧྲིག་བཏང་ བལྟ་སྟེ་ཡོདཔ་མཐོང་ནུག། ཁོང་ བཟའ་ཚང་
གཉིས་ སྐད་རྐྱབ་ནི་འདི་ ཕར་ར་བཞག་མིག་ཏོ་གིས་ བལྟ་བའི་ རང་དབང་ཡང་ འཐོབ་མ་ཚུགས་པར་ འཇིགས་སྣང་གིས་ སྤར་
ར་མ་ཚུགས་པར་ལུས་སོ་ནུག།
ཁོང་གཉིས་ མངོན་སུམ་ཨིན་ན?གཉིད་ལམ་ཨིན་ན? ཁུངས་ཆོད་མ་ཚུགསཔ་ཅིག་གི་ བར་ན་སྦུལམོ་ཆེ་འདི་གིས་ ཁྱེད་ གཉིས་
ཀྱིས་ ང་བཅས་ལུ་ གནོད་པ་སྦོམ་བཀལ་ད་ཡི། ཨིན་རུང་ ད་རིས་ ཨམ་ཆོས་སྒྲོན་གྱིས་ ལྟོ་ཕུད་དེ་ དང་པ་ར་ ང་བཅས་ལུ་བྱིན་
ཏེ་ དགའ་ཚོར་ཆེ་ཡི། གཞན་ ད་རིས་ ཁྱེད་གཉིས་ཀྱི་ཚེ་སྲོག་ལུ་ བར་ཆད་རྐྱབ་ནི་ཨིན། ཨ་ནཱི་ ཤིང་འདི་ རི་ལུང་འདི་ནང་གི་
གནས་བདག་དང་ གཞི་བདག་གི་ཕོ་བྲང་ཨིན། དེ་མ་ཚད་ ཤིང་འདི་གི་ར་ཏོ་ཁར་ ཤིང་གི་ལྷ་མོ་ཡང་ ཆགས་ཏེ་ཡོད།
ཟེར་སླབ་སྦེ་ སྦུལམོ་ཆེ་འདི་ བབས་འགྱོ་བའི་བསྒང་ལས་ ཤིང་འདི་ དོ་རུང་ ཨ་རྟག་ག་ཨིནམ་དང་ བཏོག་བཏོག་པའི་ཤུལ་
ར་ མེདཔ་ཡར་སོ་ནུག།
སྦྱོང་ལཱ། དྲི་བ།
༡- སྲུང་རྩེདཔ་ གཙོ་བོ་གི་ ངོ་སྤྲོད་ག་དེ་སྦེ་འབད་ནུག་གོ?
༢- སྲུང་འདི་ནང་གི་ རྙོགས་གཞི་དང་ ཚོར་ཤུགས་ ཞི་ཐབས་ཚུ་ ག་དེ་སྦེ་ར་འདུག་གོ?
- སྦུལ་འདི་ ལོག་ཡར་སོ་པའི་ཤུལ་ལས་ ཨ་རྒས་ཚེ་དབང་ནང་མི་བཟའ་ཚང་གཉིས་ ཁྱིམ་ནང་ལོག་འགྱོ་བའི་སྐོར་ལས་
ལོ་རྒྱུས་ཐུང་ཀུ་ཅིག་ ངོ་མ་མཐོང་མཐོངམ་བཟུམ་གྱི་ ཚོར་སྣང་འབྱུང་ཚུགསཔ་སྦེ་བྲིས།
རཱ་གམ་རིན་པྩོ་ཆེ།
༉ སྤྱི་ལོ་ ༡༩༥༠ ང་གྲངས་ནང་ལུ་ དེང་སང་གི་ འགྲུལ་འཁོར་དང་ འགྲུལ་འཕྲིན་སྨན་ཁང་ ལ་སོགས་པའི་ མཐུན་རྐྱེན་ ཚུ་
ག་ནི་མེད་པའི་སྐབས་ལུ་ ཀྲོང་གསར་ཆ་འོག་སྐྱིད་ལ་ལུ་ ཨཔ་ཅིག་དང་ཨམ་ཅིག་ཡོདཔ་ཨིན་པས། ཨཔ་འདི་ གཟུགས་རིངམོ་ སྐྱ་
ཨོ་རོག་ ཤ་གནགཔོ་ ལོ་ཚད་ ༤༠ དེམ་ཅིག་ལང་ལངམ་ཨིན་པས།
ཁོ་ མི་ རྒྱུ་ད་ཕྲངམ། སེམས་ཁར་མནོཝ་ཅིག་ ཁ་ལས་
འཐོན་མི་ཅིག་ཨིནམ་ད་ ཁོ་གིས་ ཁོ་རའི་གདོང་ཁར་ ཡོད་
པའི་ལཱ་དེ་རང་ འབད་དེ་ སྡོདཔ་མ་གཏོགས་ གཞན་ རྒྱ་
ཚོང་བོད་ཚོང་རྐྱབ་སྟེ་ ཕྱུགཔོ་འབད་ནི་གི་ མནོ་བསམ་ཡ ང་
གཏང་མ་ཤེས་མི་ཅིག་ཨིན་རུང་ བླམ་དང་དཀོན་མཆོག་ལུ་ དད་
པ་དང་ ཡིད་ཆེས་སྦོམ་སྦེ་སྐྱེད་མི་ཅིག་ཨིན་པས།
ཁོ་གི་ཨམ་སྲུ་འདི་ གཟུགས་ཐུང་ཀུ་ སྐྱ་དཀར་ཁྲ་གནག་ཁྲ་
ཉམས་རྒྱགས་ཏོ་ རིལ་རིལ། ཤ་དཀརཔོ་ ལོ་ཚད་ ༤༥འདེ་
ཅིག་ལང་ཡོདཔ་ཨིན་པས། མོ་གིས་ ཁྱིམ་ནང་ འབད་དགོ་
པའི་ལཱ་ཚུ་ག་ར་ མོ་ར་གིས་འགན་ཁུར་ ཧྲིལ་བུམ་ འབག་
སྟེ་འབད་དོ་ཡོདཔ་མ་ཚད་ ཕྱི་ཁར་ ཕོ་རྒྱགས་ཀྱིས་ ཤུགས་
བཏོན་ཏེ་ འབད་དགོ་པའི་ལཱ་ཚུ་གི་ ཁ་བཀོད་ཡང་ མོ་གིས་ གཏང་དོ་ཡོདཔ་ཨིན་པས།
ཁོང་ བཟའ་ཚང་གཉིས་ཆ་ར་གིས་ ཡི་གུ་འབྲི་ལྷག་དང་ ཆོས་ཀ་ཁ་ག་ང་ཅིག་ར་ མ་ཤེས་རུང་ གཞན་ལུ་ཕན་ཐོགས་ཀྱི་ལཱ་ རྩ་འགེངས་
ཏེ་ འབད་མི་ཅིག་ཨིནམ་མ་ཚད་ བུམ་ཐང་ཆུ་མིག་ བུ་ལི་བླམ་གི་སྦྱིན་བདག་གི་གྲལ་ལས་ཡང་ དད་པ་ཆེ་ཤོས་ཅིག་ཨིན་པས། ཁོང་
གཉིས་ གཉེན་སྦེ་བསྡོམས་ཏེ་ ལོ་ལེ་ཤ་ཡར་སོ་རུང་ བར་ན་བུ་གཞིས་མེད་པར་ཡོདཔ་ཨིན་པས། དེ་བསྒང་ ཆུ་མིག་ བུ་ལི་བླམ་
མཆོག་ འབྲུག་དབུས་ཕྱོགས་ལུ་ མཚན་གྱི་སྙན་གྲགས་ཐོན་ཏེ་ བསྟན་པ་དང་ སེམས་ཅན་གྱི་ འགྲོ་དོན་རྒྱ་ཆེན་པོ་ མཛད་དེ་
བཞུགས་ཡོདཔ་མས། བླམ་མཆོག་གིས་ གཡུས་སྒོ་ཚུ་ནང་ སྐུ་དངོས་བྱོན་ཏེ་ གསོན་པའི་རིམ་གྲོ་དང་ གཤིན་པོའི་དགེ་རྩ་ཚུ་ མཛད་
གནངམ་མ་ཚད་ མི་མང་ལུ་ ཆོས་བཤད་དང་འབྲེལ་བའི་བསླབ་བྱ་ཚུ་ཡང་ གསུངས་གནངམ་ཨིན་པས །
སྐྱིད་ལའི་ཨཔ་འདིནི་ ལོ་བསྟར་གྱི་ལཱ་ ཞིང་རྨོ་ སོན་བཏབ་ གཡུར་མ་རྐྱབ་ ཐོག་སྲུང་ ཐོག་བསྡུ་ནི་དང་། ད་རུང་ ལོག་སྟེ ་
ཞིང་རྨོ་ནི་ལས་ འགོ་བཙུགས་ཏེ་ ལོ་དུས་ཅི་སང་ཕོད་མེད་པར་ ལཱ་ཚུ་ཅོག་ར་འཐདཔ་འབད་རང་ འབད་དེ་སྡོད་དགོཔ་ལས་ སེམས་
བསུན་ཏེ་ མནོ་བསམ་གཏང་དགོཔ་ཐོན་སོ་ནུག།
ང་བཅས་ བུ་ལི་བླ་མ་གིས་ གསུང་གནང་དོ་བཟུམ་ འཁོར་བ་འདི་ནང་ལུ་ ལཱ་ག་ཅི་བཟུམ་འབད་རུང་ སྙིང་པོ་ ག་ཅི་ཡང་མིན་འདུག །
དེ་བ་འདི་ སྙིང་པོ་ཡོད་པའི་ཆོས་ཅིག་ཞུ་བར་ བུ་ལི་བླམ་བཞུགས་སར་ བཅར་དགོ་པས།ཟེར་ མནོ་བསམ་ རྡོད་རིལ་རི་ བཏང་སྟེ ་
ཞིང་རྨོ་འཕྲོ་བཞག་སྟེ་ བུམ་ཐང་ བུ་ལི་ལུ་བལྟ་སྟེ་ བྱོག་ཡར་སོ་ནུག། དེ་ལས་ ཨཔ་དེ་ བུམ་ཐང་ བུ་ལི་ལུ་ ལྷོད་དེ་ དྲོ་
པ་ཧ་སག་ བླམ་བཞུགས་སར་བཅར་ཡོདཔ་ཨིན་པས། དེ་བསྒང་བླམ་འདི་དྲོ་པ་གི་ ཐུགས་དམ་གནང་པའི་བསྒང་ཨིནམ་ལས་ ཨཔ་
འདི་བླ་མའི་ཕྱག་གཡོགཔ་གིས་ བླ་མའི་གཟིམ་ཅུང་གི་ སྒོ་བར་ནང་ བསྒུག་བཞག་སྟེ་ བླ་མ་ལུ་ དགོངས་སྐོར་ཞུ་བར་བཅར་ནུག།
དེ་ལས་ ཕྱག་གཡོག་གིས་ བླ་མ་ལུ་ བུམ་ཐང་པའི་ཁ་ལས་ “མང་སྡེ་སྐྱིད་ལ་ནིང་ སྦྱིན་བདག་ཐེག་ རཱ་ཛཱིི་ནཱ་ལགས།”ཟེར་ “མང་
སྡེ་སྐྱིད་ལ་ལས་ སྦྱིན་བདག་ཅིག་འོངས་ཏེ་ཡོད་ལགས།” ཟེར་ཞུཝ་ད། ཨཔ་འདི་གིས་ གཟིམ་ཅུང་སྒོ་ ཆུང་ཀུ་ཅི་ཕྱེས་ཏེ་ བླ་མའི་
ཞལ་མཇལཝ་ད་ བུ་ལི་བླམ་འདི་ ཞལ་དཀར་པོའི་གུ་ གཉེར་མའི་རི་མོས་བརྒྱན་པ། ཞལ་རྒྱ་དཀརཔོ་ ཐུགས་་ཚུན་ཚོད་གཡས་སུ་
འཁྱིལ། བཞུགས་ཁྲིའི་ཐོག་ལུ་ ཐུགས་དམ་གནང་སྟེ་ བ་སོ་ལས་གྲུབ་པའི་ ཕྱག་ཕྲེང་ཅིག་ བསྣམས། སྐུ་གཟུགས་མདའ་བཟུམ་
ཕྲང་གཟི་བརྗིད་དང་བཅསཔ་སྦེ་ ཁོ་རའི་ མཆོད་བཤམས་ནང་ ཕྱག་འཚལ་བའི་རྟེན་ཡོད་ན་མེད་ན་ ཞབས་དྲུང་གི་ཐང་ཀར་ནང་ ཡོད་
མི་འདི་དང་ ཅོག་ར་འཐདཔ་འབད་ བཞུགས་ཡོདཔ་ མཇལཝ་ལས་ སངས་རྒྱས་དངོས་དང་མཇལ་བའི་ དགའ་བ་དང་སྤྲོ་བ་བྱུང་ནུག།
དེ་བསྒང་ བླམ་ ཐུགས་དམ་གནང་བའི་བསྒང་འབད་ནི་དེ་གིས་ ཕྱག་གཡས་པ་གིས་ཕྱག་བརྡའི་ཐོག་ལས་ ཕར་སྡོད་བཅུག་ ཟེར་བ འི་
ཕྱག་རྒྱ་དང་བཅསཔ་སྦེ་ བུམ་ཐང་པའི་ཁ་ནང་ “རཱ་ག་རཱ་ག་ ནཱ་ག་ནཱ་ག་”ཟེར་ “འོང་བཅུག་འོང་བཅུག་ སྡོད་བཅུག་སྡོད་བཅུག་”ཟེ ར་
གསུངས་གསུངསམ་ཨིན་པས།
དེ་འཕྲལ་ལས་ཨཔ་དེ་གིས་ བླམ་གིས་གསུང་མི་ རཱ་ག་ རཱ་ག་ ནཱ་ག་ནཱ་ག་ ཟེར་མི་དེ་ བླམ་གིས་ གསུང་བའི་གདམས་ངག་ཅིག་
ཨིན་པས། ད་བླམ་ལས་ ཆོས་ཞུ་ནི་ཐོབ་ཅི། ཟེར་ སེམས་དགའ་སྟེ་ དེ་འཕྲོ་ལས་ ཁོ་རའི་གཡུས་ཁར་ཡར་སོ་ནུག།
དེ་ལས་ ཨཔ་འདི་ཁོ་རའི་གཡུས་ སྐྱིད་ལའི་ལྟག་ལུ་ བྱག་ཕུག་ནང་སོང་སྟེ་ བུ་ལི་བླམ་གིས་གསུང་མི་ རཱ་ག་ རཱ་ག་ ནཱ་ག་ནཱ་
ག་ ཟེར་མི་དེ་ བྱིན་རླབས་ཅན་གྱི་སྔགས་ཅིག་ཨིན་པས། ཟེར་དད་པ་དང་ཡིད་ཆེས་སྦོམ་བསྐྱེད་དེ་ ཨཾ་ རཱ་ག་ རཱ་ག་ ནཱ་ག་ ནཱ་
ག་ ཟེར་ སྔགས་བགྱང་སྟེ་ ཡུན་རིང་བཞུགསཔ་ལས་གྲུབ་ཐོབ་སྦོམ་ཅིག་ལུ་ གྱུར་སོ་ནུག། བླམ་དེ་གིས་ གཡུས་སྒོ་ནང་ལུ་ ག་
གིས་ཡང་བཅོ་མ་ཚུགས་པའི་ ནདཔ་ཚུ་ བཅོ་ཁ་རྐྱབ་སྟེ་ འགྲོ་དོན་སྦོམ་བྱུངམ་ལས་ རཱ་གམ་རིན་པོ་ཆེ་ ཟེར་བའི་ མཚན་གྱི་སྙན་
གྲགས་ སྦོམ་སྦེ་ཐོན་ཏེ་སྡོད་ནུག།
ལོ་ངོ་ལེ་ཤ་ཅིག་གི་ཤུལ་ལས་ དྲོཔ་ཅིག་ལུ་ བུ་ལི་བླམ་ དྲོ་པ་བཞེས་ཐུག་བཞེས་པའི་སྐབས་ལུ་ བཞེས་ཐུག་ནང་གི་རུ་ཏོ་ཆུང་ཀུ་ཅིག་
མགྲིན་པར་ ཐོགས་ཏེ་ཐབས་ཤེས་ ག་དེ་སྦེ་བཏོན་རུང་ རུ་ཏོ་བཏོན་མ་ཚུགས་པས། དེ་གིས་ རྐྱེན་འབད་དེ་ བླ་མའི་ མགྲིན་པ་
སྦོ་སྟེ་ བསྙུང་གཞི་དྭངས་ནི་ཕར་རང་བཞག་ གསོལཝ་ཚོགས་ཚུ་ཡང་ག་ནི་ཡང་ བཞེས་མ་ཚུགས་པར་ ཉིནམ་གཅིག་ལས་ ཉིནམ་
གཅིག་ བསྙུང་འཚབས་ཆེ་སུ་ཆེ་སུ་ ཡར་སོ་ནུག། དེ་ལས་ ཕྱག་ཞུ་མི་ཚུ་གིས་ སྨན་བཅོས་མཁས་པའི་ སྨན་པ་དང་དྲུང་འཚོ།རིམ་
གྲོ་མཁས་པའི་ བླམ་དང་སློབ་དཔོན་ག་བཟུམ་ཞུ་སྟེ་ སྨན་བཅོས་རིམ་གྲོ་ ག་དེ་སྦེ་ འབད་རུང་ བཅོ་མ་ཚུགས་པར་བཤགས་ནི་
གུ་ཐུག་ཆི་ནུག།
དེ་ལས་ ཕྱག་ཞུ་མི་ཅིག་གིས་བླམ་ལུ་ “མང་སྡེ་སྐྱིད་ལ་ལུ་ རཱ་གམ་རིན་པོ་ཆེ་ ཟེར་མི་ཅིག་ བཞུགས་ཏེ་ཡོད་པའི་ ལོ་རྒྱུ ས་
ཨིན་པས། དེ་གིས་ སྨན་བཅོས་རིམ་གྲོ་གིས་ རྩ་ལས་ མ་ཕན་པའི་ ནདཔ་ཚུ་ཡང་ སྔགས་བཏབ་སྟེ་ དྲག་དོ་ཡོད་པའི་ལོ་རྒྱུས་འདུག” ཟེར་ཞུཝ་ད། བླམ་གིས་ ལག་བརྡ་གི་ཐོག་ལས་ ག་དེ་སྦེ་ཨིན་རུང་ ང་དྲག་ནི་ཡོད་པ་ཅིན་ མི་ག་བཟུམ་ཡོད་རུ ང་
འཁྱིད་ཤོག་ཟེར་ གསུངས་ནུག།
དེ་ལས་ ཕྱག་གཡོགཔ་གསུམ་ རྐང་བཙུགས་སྦེ་ མང་སྡེ་སྐྱིད་ལ་ལུ་ རཱ་གམ་རིན་པོ་ཆེ་ཞུ་བར་ བུ་ལི་བླམ་ཁོ་རའི་ ཆིབས་རྟ་ཡོད་
ན་མེད་ན་ བཀྱག་དཀརཔོ་ དུང་དཀར་བཟུམ་སྦེ་ཡོདཔ་ལས་ མིང་ཡང་ དུང་ལེགས་ཟེར་མི་འདི་ ལམ་མར་ཨིན་ཟེར་མགྱོགས་
དྲགས་ནི་མེད། ཡར་ཨིན་ཟེར་ལྷོད་དྲགས་ནི་མེདཔར་ལམ་འགྱོ་ནི་ལུ་གཞན་དང་མ་འདྲཝ་ཅིག་ཡོད་མི་དེ་ གསེར་སྒ་ རྐྱབ་སྟེ་བཏང་
ནུག། ཕྱག་ཞུ་མི་ཚུ་ བུམ་ཐང་བུ་ལི་ལས་ ཉིན་ཤུད་ནུབ་ཤུད་རྐྱབ་སྟེ་ མང་སྡེ་སྐྱིད་ལ་སོང་ནུག། ཁོང་དྲོ་པ་ གནམ་ཤར་མ་དཀརཝ་
ཅིག་ནང་ རཱ་གམ་རིན་པོ་ཆེ་བཞུགས་སའི་བྱག་ཕུག་སྒོ་ཁར་ འུ་སྡུག་ཐང་ཆད་དེ་ ལྷོད་ནུག།
དེ་འཕྲོས་ལས་ མཚམས་ཁང་ནང་བཅར་ཏེ་ བུ་ལི་བླམ་གི་ལོ་རྒྱུས་ཚུ་ཞུཝ་ད་ རཱ་གམ་རིན་པོ་ཆེ་ཁོ་ར་བླམ་བསྙུངས་ཏེ་ཡོད་པའི་ལོ་རྒྱུས་
གོཝ་ལས་ སེམས་སྐྱོཝ་ཨིན་ན། ཁོ་རའི་བླམ་གིས་ ཐུགས་གཏད་དེ་ སྐུ་རིམ་གནང་བར་འབོཔ་ལས་ སེམས་དགའཝ་ཨིན་ན།
མ་ཤེས་པར་ ཚར་ཅིག་ དགའ་ལེ་སྔུ་ལེ་ཐལ་ཏེ་ “བསོད་ནམས་བྱེ་གིས་རྫོགས་རུང་ཕུད་ཀྱིས་མ་རྫོགས། ཟེར་ སླབ་དོ་བཟུམ་སྦེ་ ད་
རུང་ བླམ་མཇལ་ནི་གི་ གོ་སྐབས་མི་ཐོབ་ནི་འདྲས།” ཟེར་གསུངས་ནུག། དེ་ཚེ་ར་ རཱ་གམ་རིན་པོ་ཆེ་གིས་ “ ཕམ་དང་སྤུན་ལུ་
བརྩེ་གདུང་མེདཔ་གིས་གཅིག །སློབ་དཔོན་ཁྲི་གུ་སློབ་ཕྲུག་སྡོད་ནི་གཉིས། །བླ་མའི་ཆིབས་གུ་སློབ་མ་བཞོན་ནི་གསུམ། །ངོ་ཚ་གུས་བཀུར་
མེད་པའི་སྤྱོད་ངན་ཨིན།། ” ཟེར་ ཆིབས་གུར་ཡང་མ་བཞོན་པར་ ཕྱག་གཡོགཔ་གསུམ་དང་འདྲན་འདྲ་ ཁོ་རའི་སྦུན་དྲིལ་དེ་ སེ་
སྐོརམ་རྐྱབ། ཕྱག་ལུ་ སྤ་མཁར་གྱི་ཕྱག་མཁར་བསྣམས། དབུ་ལུ་ སྐལ་བཟང་བསིལ་ཡབ་བཞེས་ཏེ་ ཞབས་སྟོང་སྦེ་ བུམ་
ཐང་ བུ་ལི་དགོན་པ་ལུ་ཕེབས་ནུག།
དེ་ལས་ཡུདཔ་ཐེངས་ཅིག་ར་ སྐུ་ངལ་མ་གནང་པར་ ཕྲངམ་ཕྲང་ས་རང་ རཱ་གམ་རིན་པོ་ཆེ་གིས་ བུ་ལི་བླ་མའི་སྐུ་མདུན་ལུ་བཅར་
ཏེ་ ཕྱག་ཕུལ། ཕྱག་དབང་ཞུ་སྟེ་ བླ་མའི་བཞུགས་གདན་གྱི་རྩ་བར་སྡོད་དེ་ ཁོ་རའི་ཕྱེངམ་དེ་ ལྟག་ལྐོག་གུ་ལས་ཕུད་དེ་ཁ་ལ ས་
འུམ་འུམ་འུམ་ འབདཝ་མ་གཏོགས་ སྔགས་ག་ཅི་བགྱངམ་ཨིན་ན་གི་སྒྲ་ གསལ་ཏོག་ཏོ་མེད་པར་ཕྲེང་རྡོག་རེ་རེ་ འཐེན་པའི་ སྒྲ་
ཧྲེག་ཧྲེག་ ཧྲེག་ ཟེར་ སྔགས་བགྱང་ནི་ འགོ་བཙུགས་ཏེ་ ཕྱེངམ་ སྐོར་ཐེངས་ཅིག་ འགྱོཝ་ཅིག་ ཕྱེངམ་འདི་ ལག་པ་གཡས་
པ་གིས་ ལགཔ་གཡོན་པའི་མཛུབ་མོ་གུ་ སྐོར་ཐེངས་བཞི་འདེ་ཅིག་ དཀྱིས་ཏེ་ བསྐོར་ཞིནམ་ལས་ ལོག་སྟེ་ ལག་པ་གཉིས་ཀྱི་
སྤར་རེ་སྦུག་ནང་ འཕུ་ཞིནམ་ལས་ ཁ་ལས་ “འཕུ་ འཕུ་ འཕུ་” ཟེར་ ཚར་གསུམ་ སྔགས་འཕུ་ནུག།
དེ་ལས་སྐད་ཤུགས་སྦེ་ “ཨཾ་ རཱ་ག་ རཱ་ག་ ནཱ་ག་ ནཱ་ག་”ཟེར་ བགྱང་སྟེ་ ཁོ་གི་ ཕྱེངམ་འདི་ བླ་མའི་ དབུ་གུ་ལུ་ བཀལ་སྐད་ཡིག་དང་རྩོམ་རིག། སློབ་རིམ་བཅུ་གཉིས་པ།
བར་ འོངམ་ད་ བུ་ལི་བླམ་ཡང་དཔྱད་རིག་རྣམ་རྟོག་མེད་པར་ ཁོ་གིས་ སྔགས་ལུ་བལྟ་སྟེ་ “དེ་བཟུམ་མའི་སྔགས་ ཧ་ཧ་ཧ་
” ཟེར་ བཞད་གད་ ཤུགས་སྦེ་ཤོརཝ་ཅིག་ མགྲིན་པའི་ནང་ལུ་ཐོགས་ཏེ་ ལུས་མི་ རུ་ཏོ་འདི་ ཐོན་ཏེ་ཡར་སོངཔ་ལས་ བླམ་
བསྙུང་གཞི་ལས་ གྲོལ་སོ་ནུག །
སྦྱོང་ལཱ། དྲི་བ།
༡. སྲུང་འདི་ནང་གི་རྙོགས་གཞི་འདི་ ག་ཅི་ཨིན་མས་གོ?
༢. སྲུང་གི་བརྗོད་དོན་གཙོ་བོ་ག་ཅི་ཨིན་མས་གོ?
༣. སྲུང་འདི་ནང་ ངོ་མ་མཐོང་མཐོངམ་བཟུམ་གྱི་ ཚོར་སྣང་འབྱུང་ཚུགས་པའི་ ཚིག་ག་ཅི་ར་ ཚུད་ནུག་གོ?
བཤེས་སྤྲིངས།
སྩོབ་ཕྲུག་ཚུ་གི་ལྷབ་སྦྱོང་འབད་དགོཔ།
བཤེས༌སྤྲིངས་༌ལྷབ་པའི་སྐབས་ ཚིགས༌བཅད༌ཀྱི༌ནང་དོན་ཚུ་ ཧ་གོཝ་ཙམ་སྦེ་མ་བཞག་པར་ རང་གི་རྒྱུད་ལུ་སྐད་ཡིག་གི་རིག་རྩལ་
བཞི་ ཡར་རྒྱས་གཏང་ཐབས་ལུ་དམིགས་ཏེ་ གཤམ་འཁོད་ཀྱི་སྦྱོང་ལཱ་ཚུ་འབད་དགོཔ་ཨིན།
བྲི་ནིའི་རིག་རལ་ཡར་རྒྱས་ཀྱི་དྩོན་ལུ།
༡. ཚིགས༌བཅད༌ཀྱི༌ཐོག༌ལུ༌ དྲི༌བ༌དྲིས༌ལན༌བྲི༌ནི།
༢. ཚིགས༌བཅད༌ཀྱི༌བརྗོད༌དོན༌ལུ༌གཞི༌བཞག༌སྟེ༌ རང༌གིས༌ཡང༌ཚིགས༌བཅད༌གསརཔ༌རེ༌བྲི༌ནི།
༣. ཆོས༌སྐད༌ཀྱི༌མིང་ཚིག་ཡིག་སྡེབ་ཚུ་གི་ཐོག་ལུ་ མགྱོགས་ཕབ་དང་རྗོད་ཚིག་བྲི་ནི།
༤. ཚིགས༌བཅད༌ཀྱི༌ཐོག༌ལུ༌ འགྲེལ༌པ༌རང༌གིས༌བརྩམ༌ནི།
བྲི་ནིའི་རིག་རལ་ཡར་རྒྱས་ཀྱི་དྩོན་ལུ།
༡. ཚིགས༌བཅད༌ཀྱི༌ཐོག༌ལུ༌ དྲི༌བ་དྲིས༌ལན༌བྲི༌ནི།
༢. ཚིགས༌བཅད༌ཀྱི༌བརྗོད༌དོན༌ལུ༌གཞི༌བཞག༌སྟེ༌ རང༌གིས༌ཡང༌ཚིགས༌བཅད༌གསརཔ༌རེ༌བྲི༌ནི།
༣. ཆོས༌སྐད༌ཀྱི༌མིང་ཚིག་ཡིག་སྡེབ་ཚུ་གི་ཐོག་ལུ་ མགྱོགས་ཕབ་དང་རྗོད་ཚིག་བྲི་ནི།
༤. ཚིགས༌བཅད༌ཀྱི༌ཐོག༌ལུ༌ འགྲེལ༌པ༌རང༌གིས༌བརྩམ༌ནི།
༥. ལྷག་ནིའི་རིག་རྩལ་ཡར་རྒྱས་ཀྱི་དོན་ལུ།
༦. ཚིགས༌བཅད༌ཚུ༌ གཅད༌མཚམས༌དང༌འཁྲིལ༌ ག་དེ་མང་མང་ལྷག་ནི།
༧. ཚིགས༌བཅད༌ཀྱི༌འགྲེལ༌པ༌ཚུ༌ གང༌མང༌ལྷག༌ནི།
ཉན་སབ་ཀྱི་རིག་རལ་ཡར་རྒྱས་ཀྱི་དྩོན་ལུ།
ཚིགས༌བཅད༌ཚུ་གི་ཐོག་ལུ་ སློབ་དཔོན་དང་གཅིག་ཁར་ངག་ཐོག་ལས་ འདྲི་ལན་འབད་ནི་དང་ གནད་དོན་ཚུ་ལུ་དགག་སྒྲུབ་དང་ གསལ་བཤད་ སྤྱན་འབུལ་ དོགས་སེལ་ བསམ་འཆར་བཤད་ནིའི་གོ་སྐབས་གང་མང་ལེན་དགོཔ་ཨིན།དབྱེ་ཞིབ།
ཁྱེད་ཀྱིས་ འབྲི་ ལྷག་ ཉན་ སླབ་ཚུ་གི་དོན་ལུ་ སྦྱོང་ལཱ་མ་འདྲཝ་ལེ་ཤ་ཅིག་ འབད་ཡོད་མི་ཚུ་གི་སྐོར་ལས་ སློབ་དཔོན་ཚུ་གི་
ཕྱག་ལུ་ དུས་རྒྱུན་དབྱེ་ཞིབ་ཀྱི་སྐུགས་ཐོ་ཚུ་འོང་། དེ་དང་འཁྲིལ་ཏེ་ རང་ཡར་རྒྱས་འགྱོ་དོ་ཡོད་མེད་ འཕྲལ་འཕྲལ་ར་བལྟ་དགོ།
སློབ་གྲྭ་ནང་འོང་པའི་དུས་ཚོད་འདི་ འཕྲོ་བརླག་མ་བཏང་པར་ ཉིནམ་གཅིག་བ་ཉིནམ་གཅིག་ ཡར་དྲག་འགྱོ་ནིའི་མནོ་བསམ་བཏང་སྟེ་
དཔེ་ཆ་ལྷབ་དགོཔ་ཨིན།
ངོ་སྤྲོྩོད།
བཤེས་པའི་སྤྲིངས་ཡིག་འདི་ སངས་རྒྱས་ཀྱི་གསུང་མདོ་དང་རྒྱུད་སྡེ་ཚུ་དང་ རྗེས་འཇུག་མཁས་པའི་ བསྟན་བཅོས་ཚུ་གི་ནང་
ལས་ འཐོན་མི་ ཆོས་སྲིད་ཟུང་འབྲེལ་གྱི་ སྤང་བླང་ཚུལ་བཞིན་དུ་ སྟོན་མི་གི་ དཔེ་གཞུང་ཅིག་ཨིན། དཔེ་དེབ་འདི་ཧེ་མ་དུས་
རབས་དང་པ་ སྐོར་ཆ་ལུ་ དཔལ་མགོན་འཕགས་པ་ཀླུ་སྒྲུབ་ཀྱིས་ ཁོ་རའི་མཐུན་བཤེས་རྒྱལཔོ་བདེ་སྤྱོད་བཟང་པོ་ལུ་ འཕྲིན་ཡིག་སྦེ་
བརྩམས་ཏེ་ གནང་གནངམ་འབད་ནི་འདི་གིས་ མིང་ལུ་ཡང་བཤེས་པའི་ སྤྲིངས་ཡིག་ཟེར་ཞུཝ་ཨིན་མས།
འདི་གིས་ང་བཅས་ར་ལུ་ གནས་སྐབས་མངོན་པར་མཐོ་བ་ ལྷ་དང་མིའི་གོ་འཕང་དང་ མཐར་ཐུག་སངས་རྒྱས་ཀྱི་གོ་འཕང་འཐོབ་ནིའི་
ལམ་སྟོནམ་མ་ཚད། རྒྱལ་ཁབ་ནང་ རྒྱལ་ཡོངས་དགའ་སྐྱིད་དཔལ་འཛོམས་འགྲུབ་ནིའི་ སེམས་ཀྱི་བདེ་སྐྱིད་འགྲུབ་ཐབས་ལུ་ཕན་
པའི་ ལུས་ངག་ཡིད་གསུམ་གྱི་ སྤྱོད་ལམ་བཟང་པོ་ཚུ་ཡང་ སྟོན་དོ་ཡོདཔ་ལས། ང་བཅས་ར་ལུ་ བརྩི་མཐོང་དང་ བསམ་སྤྱོད་
ཤེསཡོན་འཐོབ་ནི་ལུ་ ཕན་ཐོགས་སྦོམ་སྦེ་ར་ཡོདཔ་ཨིན།
དེ་གི་ནང་ལས་ཡང་འཕྲིན་ཡིག་གནང་ས་འདི་ རྒྱལ་པོ་བདེ་སྤྱོད་བཟང་པོ་ལུ་ འབད་ནི་དེ་གིས་ འཇིག་རྟེན་སྲིད་ཀྱི་ལམ་ལུགས་གཙོ་
བོར་བཏོན་ཏེ་གསུངས་ཡོདཔ་ལས་ འཇིག་རྟེན་པ་ལུ་མཁོ་ཆེ་བའི་བསླབ་བྱ་ མང་རབས་ཅིག་གསུངས་ཏེ་ཡོད། དེ་མ་ཚད་ལས་རྒྱུ་འབྲས་
དང་ དགེ་བའི་ཕན་ཡོན་ སྡིག་པའི་ཉེས་དམིགས་ ལྷ་ཆོས་དགེ་བ་བཅུ་དང་ འཇིག་རྟེན་ཡང་དག་པའི་ལྟ་བ་དང་ཐར་པའི་ལམ་བདེན་པ་
བཞི་ཚུ་གི་སྐོར་ལས་ གསུངས་ཏེ་ཡོདཔ་ལས་ ཚེ་འདི་ཕྱི་གཉིས་ཆ་ར་ལུ་ ཕན་པའི་ཞལ་གདམས་གལ་ཆེ་ཤོས་ཅིག་ཨིན། དེ་དང་
གཅིག་ཁར་ རྩ་བའི་ཚིག་ཚུ་ ཆོས་སྐད་ནང་ཡོད་ནི་འདི་གིས་ ཆོས་སྐད་ལྷག་ནི་དང་ གོ་དོན་ལེན་ནི་ལུ་ཡང་ ཕན་ཐབས་ཡོདཔ་ལས་
འདི་གིས་རྫོང་ཁའི་ སྐད་ཡིག་གི་གནས་ཚད་ ཡར་སེང་རྐྱབ་ནི་ལུ་ཡང་ རྒྱབ་སྐྱོར་སྦོམ་ ཡོདཔ་ཨིན་ནོ།།
བཤེས་སྤྲིངས་རྩོམ་པ་པྩོའི་རྣམ་ཐར་བཅུད་བསྡུས།
༉ བཤེས་སྤྲིངས་རྩོམ་པ་པོ་ དཔལ་མགོན་འཕགས་པ་ཀླུ་སྒྲུབ་མཆོག་ གཞན་དང་མ་འདྲ་བའི་ སྐྱེས་བུ་དམ་པ་ཅིག་ཨིན་མི་དེ་
ཡང་ སངས་རྒྱས་མྱ་ངན་ལས་ འདས་རན་པའི་སྐབས་ འཁོར་ཉན་ཐོས་དང་ དགྲ་བཅོམ་པ་ཚུ་ སྡུག་བསྔལ་དཔག་ཏུ་མེདཔ་མྱོང་ནུག།
དེ་བསྒང་ སངས་རྒྱས་ཀྱིས་ ང་ནི་མྱ་ངན་འདས་འོག་ཏུ།། ལོ་ནི་བཞི་བརྒྱ་ལོན་པ་ན། །ཀླུ་ཞེས་བྱ་བའི་དགེ་སློང་དུ། །བསྟན་པ་འདི་
ལ་དེས་བརྩོན་འགྱུར། །ཟེར་སངས་རྒྱས་མྱ་ངན་ལས་འདས་ཏེ་ ལོ་བཞི་བརྒྱ་འགྱོཝ་ད་ ཀླུ་ཟེར་བའི་མཚན་དང་ལྡན་པའི་ དགེ་སློང་ཅིག་
འབྱོན་ནི་ཨིན། ཟེར་བའི་ལུང་བསྟན་གནང་ནུག།
ལུང་བསྟན་དེ་དང་འཁྲིལ་ཏེ་ སྤྱི་ལོ་མ་ཐོན་པའི་ཧེ་མ་ ལོ་ ༢༢༠ དེ་ཅིག་ལུ་ ༼ལུང་བསྟན་དང་འཁྲིལ་བ་ཅིན་༡༤༤འོང་དགོཔ་
འདུག།༽ རྒྱ་གར་ལྷོ་ཕྱོགས་ཝིདརྦ་ཟེར་ ད་རིས་ནངས་པ་འབད་བ་ཅིན་ རྒྱ་གར་གྱི་མངའ་སྡེ་ མཧཱ་རཤི་ཏྲ་གི་གཡུས་ནག་པུར་ཟེར་
ས་ལུ་སྐུ་འཁྲུངས་ནུག། འཁྲུངས་པའི་སྐབས་སྐྱེ་རྩིས་ནང་ལས་ དགེ་སློང་བརྒྱ་ བྲམ་ཟེ་བརྒྱ་ སྐྱེ་བོ་ཕལ་པ་བརྒྱ་ལུ་ གསོལ་སྟོན་
དྲངས་ཚུགས་པ་ཅིན་ ལོ་བདུན་ ཟླཝ་བདུན་ ཞག་བདུན་གྱི་རིང་ལུ་ མ་བཤགས་པར་བཞུགས་འོང་། དེ་མེན་ སྐུ་སྲོག་ལུ་བར་ཆད་
ཡོདཔ་སྦེ་ཐོན་ནུག།
ཡབ་ཡུམ་གཉིས་ཀྱིས་ སྐྱེ་རྩིས་དང་འཁྲིལ་བའི་ ཟློག་ཐབས་ཚུ་འབད་དེ་ ལོ་བདུན་འགྱོཝ་ད་ སྐུ་ཚེ་ལུ་བར་ཆད་ཡོདཔ་ལས་ བུ་ཚེ་
ལས་འདས་སར་ ཕམ་གིས་བལྟ་མི་ཚུགས་ནི་མས་ཟེར་ ཟད་སོང་ཚུ་བྱིན་ཏེ་ ག་དགའ་སར་སྤྱང་འཁྱམས་ཏེ་ སོང་ཟེར་བཏང་ནུག།
དེ་ལས་ སྤྱང་འཁྱམས་ཏེ་འབྱོནམ་ད་ ཁོ་རའི་ལུང་བསྟན་དང་འཁྲིལ་ཏེ་མཁན་པོ་སྒྲ་གཅན་འཛིན་དང་མཇལ་ནུག། མཁན་པོ་གིས་ཁོ་གི་
ལོ་རྒྱུས་ཚུ་མཁྱེན་ཏེ་ ཚེ་དཔག་མེད་ཀྱི་སྒྲུབ་ཐབས་སྟོན་གནང་མི་འདི་ ལེགས་ཤོམ་སྦེ་བསྒྲུབས་གནངམ་ལས་ ནམ་ཡང་མྱ་ངན་ལས་མི་
འདའ་བར་ བཞུགས་ཚུགས་པའི་སྐུ་ཚེ་ལུ་ རང་དབང་ཐོབ་ཚུགསཔ་ཡར་སོ་ནུག།
དེ་མ་ཚད་ མཁན་པོ་གིས་ཁོ་ལུ་ བསྙེན་རྫོགས་ཀྱི་སྡོམ་པ་གནང་སྟེ་ མཚན་ཡང་དགེ་སློང་དཔལ་ལྡན་ཟེར་གནང་སྟེ་ ཐེག་པ་གསུམ་
གྱི་མདོ་སྔགས་རིག་གཞུང་ ཆ་ཚང་གི་དབང་ལུང་ཁྲིད་གསུམ་ ཡོངས་རྫོགས་གནང་ནུག། བཅུད་ལེན་སྒྲུབ་པ་ལུ་བརྟེན་ཏེ་ རྡོ་རྗེའི་སྐུ་ལུ་
གྱུར། རྫུ་འཕྲུལ་དང་མངོན་ཤེས་ ཐོགས་པ་མེད་པར་མཁྱེན། ཡེ་ཤེས་ཀྱི་མཁའ་འགྲོ་མ་ལས་ ཞལ་གདམས་ཐོབ་སྟེ་ སྒྲུབ་ཐབས་
མ་འདྲཝ་བརྒྱ་དང་དྲུག་ཅུ་ སྤྱན་དྲངས་ཡོདཔ་ལས་ ན་ལེནྜའི་གཙུག་ལག་ཁང་འདི་ནང་ མཁས་པ་དང་གྲུབ་པའི་ གཏམ་སྙན་གྲགས་
སྦོམ་ར་བྱུང་ནུག།
ནམ་ཅིག་གི་ཚེ་ མཁན་པོ་སྒྲ་གཅན་འཛིན་ སྒྲུབ་པ་ལུ་བཞུགས་ཡོདཔ་ལས་ དེའི་སྐུ་ཚབ་སྦེ་ ན་ལེནྜའི་མཁན་པོ་མཛད་པའི་སྐབས་
གཡུས་དེ་ནང་ མུ་གེ་སྦོམ་ར་བྱུང་སྟེ་ གཡུས་ཚན་གྱི་མི་ཚུ་ ས་གནས་གཞན་ཁ་ལས་ཕར་ འཁྱམས་འགྱོ་དགོཔ་ཐོནམ་ལས་ དགེ་
སློང་ཚུ་ བཟའ་འཐུང་མ་ཐོབ་པར་ སྡུག་བསྔལ་སྦོམ་མྱོང་ནུག། དེའི་སྐབས་ལུ་ ཀླུ་སྒྲུབ་མཆོག་གིས་ གསེར་སྒྱུར་གྱི་རྩི་གྲུབ་སྟེ་
གསེར་ལེ་ཤ་བཟོ་ཞིནམ་ལས་ གཡུས་གཞན་ཁ་ལས་ བཟའ་འཐུང་དང་གཅིག་ཁར་ བརྗེ་སོར་འབད་དེ་ དགེ་སློང་ཚུ་ལུ་ འཚོ་བ་རྒྱུན་
མ་ཆད་པར་དྲངས་ནུག།
ཤུལ་ལས་ མཁན་པོ་སྒྲུབ་པ་གནང་ཚར་ཏེ་ འབྱོན་པའི་སྐབས་ གཡུས་སྟོངམ་གཟིགས་ཏེ་ ལོ་རྒྱུས་ཚུ་མཁྱེན་པའི་བསྒང་ལས་ ཀླུ་
སྒྲུབ་ལུ་ དབའེ་་་ཁྱོད་སེམས་ཅན་ལུ་ སྙིང་རྗེ་ཆུང་པས། ང་ལུ་ཞུ་བ་ཅིན་ འདོད་ཡོན་ལོངས་སྤྱོད་ཀྱི་ཆརཔ་ ཕབ་ཚུགས་པའི་ནུས་པ་ང་
ལུ་ཡོད། ད་་་ཁྱོད་ཀྱིས་ དེའི་སྡིག་སྒྲིབ་སྦྱང་ཐབས་ལུ་ གཙུག་ལག་ཁང་བརྒྱ་རྩ་བརྒྱད་དང་ ལྷ་ཁང་སྟོང་ མཆོད་རྟེན་ཁྲི་ཕྲག་བཞེངས་
དགོ་ཟེར་གསུངསམ་ལས་ ཀླུའི་སྒྲུབ་ཐབས་ལུ་བརྟེན་ཏེ་ ཀླུ་ཡུལ་ལུ་བྱོན་ཏེ་ ཀླུ་ཚུ་ལུ་ཆོས་གནང་། དེའི་ཡོན་ལུ་ རྒྱལ་བའི་གསུང་
འབུམ་པོ་སྟི་༡༢ ཀླུ་ཡུལ་ལས་ མི་ཡུལ་ལུ་བསྣམས་བྱོན་ནུག། དེ་མ་ཚད་ ནོར་ལྷ་འཛམ་བྷ་ལྷ་ལས་ནོར་བླངས། ཀླུ་ཚུ་ལས་ཆ་
རོགས་ལེན་ཏེ་གཙུག་ལག་ཁང་དང་ ལྷ་ཁང་མཆོད་རྟེན་ཚུ་ཡང་ ག་ར་མཁན་པོའི་བཀའ་བཞིན་དུ་ བཞེངས་གནང་ནུག།
དཔལ་མགོན་འཕགས་པ་ཀླུ་སྒྲུབ་མཆོག་གིས་ བསྟན་པ་དང་སེམས་ཅན་གྱི་དོན་ལུ་ དམ་པའི་ཚུལ་དགུའི་ ཡོན་ཏན་གྱི་ཐོག་ལས་ཆོས་
འཁོར་རིམ་པ་གསུམ་སྦེ་བསྐོར། གདུལ་བྱ་ལེ་ཤ་བསྐྱངས། བསྟན་བཅོས་ལེ་ཤ་ བརྩམས་གནང་ཡོད་མི་གི་གྲས་ལས་ ད་ལྟོ་ ང་བཅས་
ཀྱི་ལྷབ་ནི་གི་གོ་སྐལ་ལུ་ཡོད་མི་འདི་ སྤྱིར་སེམས་ཅན་ཐམས་ཅད་དང་ ལྷག་པར་དུ་ ཁོ་རའི་མཛའ་བཤེས་ རྒྱལཔོ་བདེ་སྤྱོད་བཟང་
པོའི་དོན་ལུ་ བརྩམས་གནང་ཡོད་མི་ བཤེས་སྤྲིངས་འདི་ཨིན།
མཐའ་མཇུག་ཁར་ ལྷོ་ཕྱོགས་དཔལ་གྱི་རི་ལུ་ གསང་སྔགས་ཀྱི་ཉམས་ལེན་མཛད་དེ་ བཞུགས་པའི་སྐབས་ རྒྱལཔོ་བདེ་སྤྱོད་ཀྱི་
སྲས་ ནུས་ལྡན་ཟེར་མི་འདི་ རྒྱལཔོ་འབད་དགོ་མནོ་སྟེ་བཞུགསཔ་ད་ ཡུམ་གྱིས་ ཁྱོད་ཀྱི་ཡབ་དང་སློབ་དཔོན་ཀླུ་སྒྲུབ་གཉིས་ ཆ་
རོགས་འབདཝ་ལས་ སློབ་དཔོན་ཀླུ་སྒྲུབ་མ་བཤགས་ཚུན་ ཡབ་ཡང་མི་བཤགས། དེ་བ་འདི་ ཀླུ་སྒྲུབ་འདི་ བྱང་ཆུབ་སེམས་དཔའ་
ཨིནམ་ལས་ དབུ་སྦྱིན་པ་ལྷང་བརྫུ་བཏབ་སྟེ་ བཀྲོངས་ཐབས་འབད་བ་ཅིན་ ཁྱོད་ཀྱི་ཡབ་ཡང་བཤགས་ཏེ་ ཁྱོད་རྒྱལཔོ་འབད་ནིའི་
གོ་སྐབས་ཡོད་ཟེར་ གསུངས་ནུག།
དེ་ལས་ སྲས་དེ་གིས་ ཡུམ་གྱིས་གསུངས་མི་དང་འཁྲིལ་ཏེ་ དབུ་སྦྱིན་པ་ལྷངམ་ད་ བཏོག་འབག་ཟེར་གསུངས་ནུག། སྲས་དེ་གིས་
དཔའ་རྟགས་ག་དེམ་ཅིག་བླུགས་རུང་ གནམ་སྟོང་པའི་ནང་གཡུག་དོ་བཟུམ་སྡོདཔ་ལས་ བཀྲོངས་མ་ཚུགས་པས། ཀླུ་སྒྲུབ་ཀྱིས་ང་ཧེ་
མར་ རྩྭ་རྔ་མི་ཅིག་སྦེ་སྡོད་པའི་སྐབས་ རྩྭའི་བར་ན་ལུ་ འབུཔ་ཅིག་བསད་ཡོད་པའི་ལས་སྒྲིབ་ཅིག་ མ་དག་པར་ཡོདཔ་ལས་ རྩྭ་ཀུ་
ཤ་གིས་བཏོགས་ཏེ་འབག་ཟེར་ གསུངསམ་བཞིན་དུ་ ཁོ་གིས་རྩྭ་ཀུ་ཤ་གིས་ དབུ་བཏོག་བཏང་སྟེ་ བཀྲོངས་ད་ནུག།
དེའི་སྐབས་ ས་འཛམ་གླིང་འདི་ཡང་ ཚར་ཅིག་སྤར་ཏེ་ གནམ་སྟོང་པའི་ནང་ལས་ ང་ནི་འདི་ནས་བདེ་བ་ཅན་དུ་འགྲོ། །ཕྱིས་ནས་
ལུས་འདི་ལ་ཡང་འཇུག་པར་འགྱུར། །ཟེར་སྒྲ་བསྒྲགས་པའི་ཤུལ་ལུ་ དཔལ་མགོན་འཕགས་པ་ཀླུ་སྒྲུབ་ཟེར་བའི་ སྐྱེས་ཆེན་དམ་པ་འདི་
འཛམ་གླིང་མི་ཡུལ་ལས་ བདེ་བ་ཅན་གྱི་ཞིང་ཁམས་ལུ་ བྱོན་སོཔ་ཨིན་མས།
སླབ་སྲོལ་ཅིག་ལས་འབད་བ་ཅིན་ སྲས་ཀྱིས་ དབུ་དང་སྐུ་གཟུགས་གཉིས་ ལོག་མཐུད་འོང་ཟེར་ ས་ཐག་རིང་སར་ བསྐྱལ་ཡོད་
མི་འདི་ རྡོ་ལུ་གྱུར་ཡོདཔ་ད་ ནམ་ཅིག་གི་ཚེ་ རྡོ་དེ་གཉིས་མཐུད་པའི་སྐབས་ དཔལ་མགོན་འཕགས་པ་ཀླུ་སྒྲུབ་མཆོག་ ལོག་སྟེ་
རང་ སྐུ་གཟུགས་དེའི་ཐོག་ལུ་ར་བྱོན་ཏེ་ ལྷོ་ཕྱོགས་དཔལ་གྱི་རི་ལུ་ མཐའ་བྲལ་དབུ་མའི་གཞུང་གི་ ཆོས་ཀྱི་འཁོར་ལོ་བསྐོར་གནང་
ནི་ཨིནམ་ལས་ ནམ་ཞིག་དཔལ་གྱི་རི་ལ་ཀླུ་སྒྲུབ་རྗེ། །བསྐལ་ལྡན་འདུས་པའི་ཚོགས་ཀྱིས་ཡོངས་བསྐོར་ནས། །མཐའ་བྲལ་དབུ་མའི་
ལམ་བཟང་འཆད་པ་ན། །བདག་ཀྱང་འཁོར་གྱི་ཐོག་མར་སྐྱེ་བར་ཤོག །ཟེར་བའི་ སྨོན་ལམ་ཚུ་ཡང་ གཏང་དགོ་ཟེར་སླབ་སྲོལ་ཡོད།
མཚན་ཀླུ་སྒྲུབ་ཟེར་གསོལ་མི་དེ་ཡང་ ཀླུའི་སྒྲུབ་ཐབས་མཁྱེན་ཏེ་ ཀླུ་ཡུལ་ལུ་བྱོན་ ཀླུ་ཚུ་ལུ་ཆོས་གནང་ ཀླུ་ཚུ་བཀོལ་ཚུགསཔ་ལས་
བརྟེན་ཏེ་ ཨིནམ་འོང་ནི་མས། སྐད་སྒྱུར་ཐད་ལུ་ཡང་ རྒྱ་གར་གྱི་མཁན་པོ་ སརྦ་ཛཱ་དེ་ཝ་ཟེར་ བོད་སྐད་ནང་འབད་བ་ཅིན་ ཐམས་
ཅད་མཁྱེན་པའི་ལྷ་ཟེར་མི་དང་། བོད་ཀྱི་ལོ་ཙཱ་བ་ སྐ་བ་དཔལ་བརྩེགས་གཉིས་ཀྱིས་ ལེགས་སྦྱར་ལྷའི་སྐད་ལས་ བོད་སྐད་ནང་ལུ་
དུས་རབས་༩ པ་དེ་ཅིག་ལུ་བསྒྱུར་གནང་ནུག།
• ཚིགས་བཅད་རེ་རེ་བཞིན་གྱི་ གོ་དོན་སྤྱི་དོན་སྦེ་ འབྲི་ཚུགས་
འྩོག་ལུ་བཀོད་དེ་ཡྩོད་མི་ བཤེས་སྤྲིངས་ལྷབ་
: དགོ།
སྟེ་
• བཤེས་སྤྲིངས་ཟེར་བའི་ མཚན་དོན་གྱི་གོ་དོན་ • རྩ་ཚིག་ནང་གི་བརྗོད་དོན་ཚུ་ མི་ཚེའི་བྱ་བ་ནང་གི་ལག་ལེན་ནང་
བཤད་ཚུགས་དགོ། འབྲེལ་བ་ཡོད་མི་དབྱེ་བ་དཔྱད་ཚུགས་དགོ།
• རྩ་ཚིག་ཚུ་དག་ཏོག་ཏོ་སྦེ་ ལྷག་ཚུགས་དགོ། • ནང་པའི་ལུགས་ཀྱི་རྩོམ་འབྲི་འབད་ཐངས་ཀྱི་ལམ་ལུགས་ཚུ་དབྱེ་
དཔྱད་འབད་དེ་ གོ་རྟོགས་འབད་ཚུགས་དགོ།
• ཚིག་རྐང་རེ་རེ་གི་གོ་དོན་ཚུ་ བཤད་ཚུགས་དགོ།
• ཆོས་སྐད་ནང་ཡོད་པའི་མིང་ཚིག་ཚུ་ རྫོང་ཁའི་ནང་སཀད་སྒྱུར་འབད་
ཚུགས་དགོ།
མི་ཁོམ་པའི་གནས་བརྒྱད།
ལྩོག་པར་ལྟ་བ་འཛིན་དང་དུད་འགྲོ་དང༌། །ཡི་དྭགས་ཉིད་དུ་དམལ་བར་སྐྱེ་བ་དང༌།།
རྒྱལ་བའི་བཀའ་མེད་པ་དང་མཐའ་འཁོབ་ཏུ། །ཀླ་ཀློར་སྐྱེ་དང་གླེན་ཞིང་ལྐུགས་པ་ཉིད།།
ཚེ་རིང་ལྷ་ཉིད་གང་ཡང་རུང་བར་ནི། །སྐྱེ་བ་ཞེས་བགྱི་མི་ཁོམ་སྐྱོན་བརྒྱད་པྩོ།།
དེ་དག་དང་བྲལ་ཁོམ་པ་རྙེད་ནས་ནི། །སྐྱེ་བ་ལྡྩོག་པའི་སད་དུ་འབད་པར་མཛོྩོད།།
ཚེ་སྔ་ཕྱི་དང་ ལས་རྒྱུ་འབྲས་ དཀོན་མཆོག་གསུམ་ལུ་ ཡིད་ཆེས་དང་ དད་པ་མེད་པའི་ ལོག་ལྟ་ཅན་ལུ་སྐྱེ་ནི། རྨོངས་དད་ཅན་
གྱི་ དུད་འགྲོ་ལུ་སྐྱེ་ནི། བཀྲེས་སྐོམ་གྱི་སྡུག་བསྔལ་མྱོང་མི་ ཡི་དྭགས་ལུ་སྐྱེ་ནི། ཚ་གྲང་གི་སྡུག་བསྔལ་མྱོང་མི་ དམྱལ་བ་
ལུ་སྐྱེ་ནི། སངས་རྒྱས་ཚུ་མ་བྱོན་པའི་སྐབས་ལུ་ སྐྱེ་ནི། སངས་རྒྱས་བྱོན་རུང་ སངས་རྒྱས་ཀྱི་གསུང་ ཆོས་ཀྱི་སྒྲ་ཙམ་ཡང་མེད་
པའི་ ཡུལ་མཐའ་འཁོབ་ལུ་ ཀླ་ཀློ་ཟེར་ བྱ་སྤྱོད་གདུག་རྩུབ་ཅན་ལུ་སྐྱེ་ནི། ཆོས་དར་ས་ལུ་སྐྱེས་རུང་ ལུས་ངག་ཡིད་གསུམ་
ལུ་སྐྱོན་ཞུགས་མི་ ལྐུགས་པ་ རྩ་རྒས་ཀྱི་ལུས་ལུ་སྐྱེ་ནི། འདུ་ཤེས་མེད་ཟེར་སེམས་ལུ་ ཚ་གྱང་རྣམ་རྟོག་མེད་པར་ སེམས་ཡེངས་
སྦེ་སྡོད་མི་ ལྷ་ཚེ་རིང་པོ་ལུ་སྐྱེ་ནི་ཚུ་ལུ་ མི་ཁོམ་པའི་གནས་བརྒྱད་ཟེར་སླབ་ཨིན། དེ་ཚུ་ལུ་ མ་སྐྱེས་བར་ ད་རེས་ཆོས་འབད་
ནིའི་ གོ་སྐབས་ཡོད་པའི་ མི་ལུས་ཐོབ་ཡོདཔ་ལས་ ད་ལས་ཕར་ མི་ཁོམ་པའི་གནས་བརྒྱད་ལུ་ སྐྱེ་མ་དགོ་པར་ ཐར་པའི་གོ་
འཕང་འཐོབ་ནིའི་ཐབས་ལུ་ བརྩོན་དགོཔ་ཨིན་ནོ།།
ཚིཚིགག་་དོདོནན།། འདུ་ཤེས་མེད་པ་ = རྣམ་རྟོག་མེད་མི།
ལོག་ལྟ་ = ཆོས་ལུ་དད་པ་དང་ཡིད་ཆེས་མེད་མི།
མཐའ་འཁོབ་ = ཆོས་མ་དར་བའི་གནས།
སྐྱེ་བ་བཟློག་པའི་སླད་དུ་ = མི་སྐྱེ་ནིའི་ཐབས་ལུ།
དྲིདྲི་་བབ།།
༡. མི་ཁོམ་ཟེར་བའི་དོན་དག་བྲིས།
༢. ཡི་དྭགས་དང་དུད་འགྲོ་གཉིས་ཀྱི་ སྡུག་བསྔལ་མྱོང་ཐངས་ཀྱི་ ཁྱད་པར་བྲིས།
༣. མི་ཁོམ་པའི་གནས་བརྒྱད་ཀྱི་ བཤད་པ་ཐུང་ཀུ་རེ་བྲིས།
འཁོར་བའི་ཉེས་དམིགས་མདྩོར་བསྟོན་པ།
དེས་པ་འདདྩོ ་པས་ཕྩོངས་དང་འཆི་བ་དང༌། །ན་དང་རྒ་སྩོགས་སྡུག་བསྔལ་དུ་མ་ཡི།།
འབྱུང་གནས་འཁོར་བ་ལ་ནི་སྐྱོ་མཛོད་ཅིང༌། །དེ་ཡི་ཉེས་པ་ཤས་ཀྱང་གསན་པར་མཛོྩོད།།
དེས་པ་ཟེར་མི་ ཐུགས་ཞི་ཞིང་དུལ་བའི་ རྒྱལ་པོ་ཟེར་འབོ་ཞིནམ་ལས་ ཁམས་གསུམ་འཁོར་བ་འདི་ནང་ཟས་གོས་ལ་སོགས་
པའི་ འདོད་ཡོན་ལོངས་སྤྱོད་ མ་ཐོབ་པའི་དཀའ་ངལ་དང་ མཐའ་མཇུག་ལུ་ ཤི་ནི་དང་ དུས་ཨ་རྟག་ར་ ནད་ཀྱིས་ན་ནི་དང་ ལོ་ན་ཚོད་
རྒས་ནི་ ལ་སོགས་པའི་སྡུག་བསྔལ་ལེ་ཤ་ཅིག་འཐོན་སའི་གནས་ འཁོར་བ་འདི་ལུ་ ཐུགས་སྐྱོ་བ་བསྐྱེད་གནང་དགོཔ་ཨིན། ཁམས་
གསུམ་འཁོར་བ་འདི་ནང་གི་ སྐྱོན་དང་ཉེས་པ་ སྡུག་བསྔལ་ཚུ་ སླབ་ཚར་བའི་མཐའ་མེད་རུང་ ཟུར་ཆ་ཅིག་ ང་གིས་ ཞུ་ནི་ཨིནམ་
ལས་ གསན་གནང་དགོཔ་ཨིན་ནོ།།
ཚིཚིགག་་དོདོནན།། དེས་པ། = ཐུགས་ཞི་ཞིང་འདུལ་བའི་རྒྱལཔོ་ཟེར་འབོ་པའི་དོན།
ཕོངས་པ་ = ཟས་ནོར་མེད་མི།
དུ་མ་ = ལེ་ཤ།
འབྱུང་གནས་ = འཐོན་སའི་གཞི།
ཉེས་པ་ = སྐྱོན།
དྲིདྲི་་བབ།།
༡. སྐྱེ་རྒ་ན་འཆིའི་སྡུག་བསྔལ་གྱི་སྐོར་ལས་ བཤད་པ་རྐྱབ།
༢. འཁོར་བ་ནང་ སེམས་སྐྱོ་དགོ་པའི་ ཁུངས་བཀལ?
འཁོར་བ་ལུ་ཡིད་བརྟན་མེདཔ།
ཕ་ནི་བུ་ཉིད་མ་ནི་ཆུང་མ་ཉིད། །སྐྱེ་བྩོ་དགྲ་གྱུར་པ་དག་བཤེས་ཉིད་དང༌།།
བཟྩོག་པ་ཉིད་དུ་མཆིས་པས་དེ་སད་དུ། །འཁོར་བ་དག་ན་ངེས་པ་འགའ་མ་མཆིས།།
འཁོར་བ་ལུ་ སྐྱེ་ནི་ཚར་གཅིག་མེན་པར་ ཡང་ལས་ཡང་དུ་སྐྱེ་ནི་འདི་གིས་ སྐྱེ་བ་ལུ་ ངེས་པ་མེད་མི་ཡང་ རེ་ཚེ་སྐབས་ ཨ་པ་
དེ་བུ་སྦེ་སྐྱེ་ནི་དང་ ཨའི་དེ་རང་གི་ ཨམ་སྲུ་སྦེ་སྐྱེ་ནི་ ལ་སོགས་པ་དང་། ཧེ་མ་རང་ལུ་ གནོདཔ་བཀལ་མི་ དགྲ་འདི་ ད་
རིས་རང་གི་ དགའཝ་མཐུན་བཤེས་ལུ་སྐྱེ་ནི་ཚུ་ཡོདཔ་དང་། བཟློག་པ་ཉིད་ཟེར་ ཕྱི་འགྱུར་སྦེ་ གཉེན་དགྲ་ལུ་སྐྱེ་ནི་དང་ རང་གི་
ཨམ་སྲུ་འདི་ ཨའི་སྦེ་སྐྱེ་ནི། བུ་ཨ་པ་ལུ་སྐྱེ་ནི་ཡང་ཡོདཔ་ཨིན། རྒྱུ་མཚན་འདི་གིས་འབད་ འཁོར་བ་འདི་ནང་ལུ་ འདི་ངེ་གི་ཕ་
ཨིན། འདི་ངེ་གི་ཨའི་ཨིན། འདི་ངེ་གི་དགྲ་ཨིན་ཟེར་ འགྱུར་བ་མེདཔ་སྦེ་སྡོད་ནིའི་ ངེས་པ་མེདཔ་ཨིནམ་ལས་ དགྲ་གཉེན་ལུ་ཉེ་
རིང་ཕྱེ་མ་བཏུབ་ཨིན། འཕགས་པ་ཀ་ཏ་ཡ་ན་གིས་ཡང་། ཕཕ་་ཤཤ་་ཟཟ་་ཞིཞིངང་་མམ་་ལལ་་བབརྡེརྡེགག །།གགསོསོདད་་པཔའིའི་་དདགྲགྲ་་བོབོ་་པཔངང་་ནན་་བབཟུཟུངང་་།། །།ཆུཆུངང་་མམསས་་ཁྱོཁྱོ་་
ཡིཡི་་རུརུསས་་པཔ་་འའཆཆའའ།། །།འའཁོཁོརར་་བབའིའི་་ཆོཆོསས་་ལལ་་གགདད་་མོམོ་་བྲོབྲོ།། །།ཟེར་ གསུངས་ཡོདཔ་ཨིན་ནོ།།
ཚིཚིགག་་དོདོནན།། ཆུང་མ་ = རྨགཔ་ཡོད་པའི་ཨམ་སྲུ།
སྐྱེ་བ་བཟློག་པ་ = སྐྱེ་བ་སོར་ཏེ་ལེན་ནི། ཕྱི་འགྱུར།/སོར་ནི།/ བསློག་ནི།
ངེས་པ་འགའ་མ་མཆིས་ = བརྟན་བརྟན་ག་ནི་ཡང་མེད།
སྐྱེ་བོ་དགྲར་གྱུར་པ་དག་ = མི་དགྲ་བྱང་ཕྱད་ལུ་གྱུར་མི་ཚུ།
བཤེས་ཉིད་ = ཆ་རོགས་འདི།
དྲིདྲི་་བབ།།
༡. སྐྱེ་བ་ལུ་ ངེས་པ་མེད་པའི་སྐོར་ལས་ དོན་མཚམས་ཅིག་བྲིས།
༢. ཚེ་ད་རེས་རང་གི་དགྲ་ལུ་ ཞེ་སྡང་ལང་དགོཔ་འདུག་ག? ག་ཅི་སྦེ?
༣. འཁོར་བ་ནང་ དགྲ་གཉེན་གྱི་ ངེས་པ་མེདཔ་ཤེས་ཏེ་ ག་ཅི་འབད་དགོཔ་ཨིན་ན?
སྐྱེ་བ་གྲངས་མེད་ཀྱི་གནས་ལུ་སྐྱོ་བ།
རེ་རེས་རྒྱ་མཚྩོ་བཞི་བས་ལྷག་པ་ཡི། །འྩོ་མ་འཐུངས་ཏེ་ད་རུང་ས་ྩོསྩོ་ཡི།།
སྐྱེ་བྩོ་རྗེས་སུ་འབྲང་བའི་འཁོར་བ་པས། །དེ་བས་ཆེས་མང་ཉིད་ཅིག་བཏུང་འཚལ་ལ།ྩོ།
འདི་ཡང་ འཁོར་བ་ལུ་ཐོག་མ་མེད་ནི་འདི་གིས་ གང་ཟག་སེམས་ཅན་རེ་རེ་གིས་ཡང་ ཨའི་གི་ཨོམ་འཐུང་པའི་ དཔེ་འབད་བ་ཅིན་
འཛམ་གླིང་མཐའ་བསྐོར་གྱི་ ཤར་ལྷོ་ནུབ་བྱང་ཕྱོགས་བཞིའི་མཐའ་ཡས་རྒྱ་མཚོ་ཆེནམོ་བཞི་ལས་ལྷག་པའི་ ཨའི་གི་ཨོམ་འཐུངས་
ཚར་ནུག། ད་རུང་འཁོར་བ་ལུ་ མཐའ་མ་མེད་ནི་འདི་གིས་ ཚེ་འདི་ལུ་ཐར་པའི་ལམ་མ་བསྒྲུབ་པར་ རང་རང་སོ་སོའི་ སྐྱེ་བོ་ཐ་མལ་པ་
ཚུ་གི་ རྗེས་སུ་འབྲང་སྟེ་འཁོར་བ་ནང་ འཁྱམས་ཏེ་སྡོད་མི་ཚུ་ མ་འོངས་པ་ནང་ལུ་ཡང་ ཧེ་མ་གི་ཚད་དེ་བ་ཡང་ གནམ་མེད་ས་མེད་
མངམ་ཅིག་འཐུང་སྟེ་སྡོད་ནི་མས། དེ་གིས་སྦེ་ འཁོར་བ་ལས་ ནམ་ཡང་འགྲོལ་བའི་སྐབས་མེད་པར་ སྡུག་བསྔལ་མྱོང་སྟེ་ ལུས་
ནི་ཨིནམ་མཁྱེན་དགོ།
ཚིཚིགག་་དོདོནན།། རྗེས་སུ་འབྲང་ = ཤུལ་བདའ་ནི།
ཆེས་མང་ = ཧེ་མ་བ་ལྷགཔ།
བཏུང་འཚལ་ལོ་ = འཐུང་ཚརཝ་ཨིནམ་ཤེས་དགོ།
དྲིདྲི་་བབ།།
༡. ད་ཚུན་འཁོར་བའི་ནང་ལུ་ ཨོམ་འཐུངས་པའི་ཚད་ ག་དེམ་ཅིག་ལུ་བཞག་ནུག་གོ?
༢. ཚིགས་བཅད་འདི་གི་བཅུད་དོན་བྲིས།
ཤིཤི་་བབ་་གྲགྲངངསས་་ཀྱིཀྱིསས་་མམ་་ཆོཆོདད་་པཔའིའི་་ཉེཉེསས་་པཔ།།
རེ་རེའི་བདག་ཉིད་རུས་པའི་ཕུང་པྩོ་ནི། །ལྷུན་པྩོ་མཉམ་པ་སྙེད་ཅིག་འདས་གྱུར་ཏེ།།
སེམས་ཅན་རེ་རེ་གིས་ འཁོར་བ་ལུ་ སྐྱེ་བ་ལེན་པའི་རུ་ཏོ་ཚུ་ གཅིག་ཁར་སྤུངས་བཞག་ནི་ཡོད་པ་ཅིན་ རིའི་རྒྱལ་པོ་དང་འདྲན་
འདྲ་ འགྱོ་བའི་ལུས་ ལེན་ཚར་ཚརཝ་ཨིན། དོ་རུང་ཡང་ ཐར་པའི་ལམ་ལུ་ མ་བརྩོན་པ་ཅིན་ འདི་བ་ཡང་ལྷག་པའི་ སྐྱེ་བ་ལེ་
ཤ་ལེན་ཏེ་ སྡུག་བསྔལ་ ཚད་མེདཔ་མྱོང་དགོཔ་འཐོན་ནི་མས། ཟེར་བའི་ཐུགས་བཞེད་ གནང་དགོཔ་ཨིན་ནོ།།
ཚིཚིགག་་དོདོནན།། རུས་པ་ = རུ་ཏོ།
ལྷུན་པོ་ = རི་རྒྱལ་ལྷུན་པོ། རིའི་རྒྱལ་པོ་རི་རབ།
མཉམ་པ་ = འདྲན་འདྲ།
འདས་གྱུར་ = ལྷག་འོང་།
སྙེད་ཅིག་ = དེམ་ཅིག།
དྲིདྲི་་བབ།།
༡. སེམས་ཅན་གཅིག་གིས་ འཁོར་བ་ནང་སྐྱེ་བ་ལེན་པའི་ རུ་ཏོ་སྤུངས་བཞག་པ་ཅིན་ ག་ཅི་དང་འདྲན་འདྲ་འོང་ནི་མས་གོ?
༢. ཚིག་རྐང་འདི་གཉིས་ཀྱིས་ དོན་དག་ག་ཅི་སྟོནམ་མས་གོ?
སྐྱེ་བ་གྲངས་ཀྱིས་མ་ཆོདཔ་ལེན་ཡྩོད་པའི་རྒྱུ་མཚན།
མ་ཡི་ཐུག་མཐའ་རྒྱ་ཤུག་ཚིག་གུ་ཙམ། །རིལ་བུར་བགྲངས་ཀྱང་ས་ཡིས་ལང་མི་འགྱུར།།
ང་བཅས་ཚུ་ ད་ཚུན་གྱི་བར་ན་ ཁམས་གསུམ་འཁོར་བ་ལུ་ སྐྱེ་བའི་སྐབས་ལུ་ རང་གི་ཨའི་འབད་ཚར་མི་སེམས་ཅན་ཚུ་ གྱངས་
ཁ་རྐྱབ་དགོ་པ་ཅིན་ དཔེར་ན་ འཛམ་གླིང་ནང་ ས་ཡོད་ཚད་ཅིགཔ་ འདམ་སྦེ་བསྣད་ཞིནམ་ལས་ འདམ་འདི་ ཤུག་པའི་ཤིང་
གི་ རྡོག་མ་བཟུམ་རེ་སྦེ་ རིལ་བུ་བཟོ་སྟེ་ སྐྱེ་བ་ཚར་རེ་ ལེན་པའི་སྐབས་ཀྱི་ ཨའི་གི་གྱངས་ཁ་དང་ འཁྲིལ་ཏེ་ རིལ་བུ་རེ་སོ་
སོར་བཏོན་ཏེ་ གྱངས་ཁ་རྐྱབ་པ་ཅིན་ འཛམ་བུ་གླིང་གི་ ས་གིས་ཡང་ ལང་མི་ཚུགས་ཟེར་ སངས་རྒྱས་ཀྱིས་གསུངས་ཡོདཔ་ཨིན་
ནོ།།
ཚིཚིགག་་དོདོནན།། ཐུག་མཐའ་ = མཐའ། གྱངས་ཁ།
རྒྱ་ཤུག་ = རྒྱ་གར་གྱི་ཤུག་པའི་ཤིང་རིགས་ཅིག།
དྲིདྲི་་བབ།།
༡. ཨའི་གི་གྱངས་ཁ་ ག་ཅི་སྦེ་ རྐྱབ་མ་ཚུགསཔ་ཨིན་ན?
༢. གྱངས་ཁ་གི་དཔེ་ དེ་སྦེ་བཞག་དགོ་པའི་ ཁུངས་ག་ཅི་ཨིན་ན?
མཐྩོན་པྩོའི་གོ་ས་ལུ་སྙིང་པྩོ་མེད་ཚུལ།
བརྒྱ་བྱིན་འཇིག་རྟེན་མཆོད་འྩོས་གྱུར་ནས་ནི། །ལས་ཀྱི་དབང་གིས་ཕྱིར་ཡང་ས་སྟེང་ལྷུང༌།།
འཁོར་ལྩོས་སྒྱུར་རྒྱལ་ཉིད་དུ་གྱུར་ནས་ཀྱང༌། །འཁོར་བ་དག་ཏུ་ཡང་བྲན་ཉིད་དུ་འགྱུར།།
ལྷའི་དབང་པོ་བརྒྱ་བྱིན་བཟུམ་ཅིག་ལུ་ སྐྱེས་སྦེ་ ལྷ་ཚུ་གིས་ གོང་ལུ་བཀུར་ཏེ་ མཆོད་པ་ཕུལ་སའི་ཡུལ་ལུ་གྱུར་རུང་ ནམ་ཅིག་
གི་ཚེ་ ཚེ་ཧེ་མའི་ལས་ངན་པ་ བསགས་བསགསཔ་ཡོད་པ་ཅིན་ འདི་གིས་ ས་འཛམ་བུ་གླིང་ནང་ལུ་ མི་ཕལ་པ་སྦེ་སྐྱེ་ནི་
དང་ ཡང་ཅིན་ངན་སོང་གི་གནས་ལུ་ བུད་འགྱོ་མི་ཡང་ཡོད། འཛམ་གླིང་དབང་ཚུགས་པའི་ འཁོར་ལོས་སྒྱུར་བའི་རྒྱལ་པོ་ལུ་སྐྱེས་
ཏེ་ སྡོད་ནི་ཡོད་རུང་ མཐའ་མཇུག་ལུ་རང་གི་ལས་ཀྱི་འབྲས་བུ་གིས་ འཁོར་བ་ལུ་མི་གི་བྱ་རོགས་དང་ བྱ་རོགས་ཀྱི་བྱ་རོགས་(ཡང་
བྲན) ལུ་ཡང་ སྐྱེ་སྲིདཔ་ལས་ སྟོབས་འབྱོར་མངའ་ཐང་ ཕུན་སུམ་ཚོགས་པ་ཡོད་མི་ལུ་ཡང་ སྙིང་པོ་རྩ་ལས་མེདཔ་ཨིན་ནོ།།
ཚིཚིགག་་དོདོནན།། བརྒྱ་བྱིན་ = ལྷའི་གཡུས་ སུམ་ཅུ་རྩ་གསུམ་གྱི་རྒྱལཔོ་གི་མཚན།
མཆོད་འོས་ = མཆོད་པ་ཕུལ་རུང་མི།
ས་སྟེང་ལྷུང་ = འཛམ་གླིང་ནང་བུད་འོང།
འཁོར་ལོས་སྒྱུར་རྒྱལ་ = གླིང་བཞི་ལུ་དབང་བའི་རྒྱལཔོ།
བྲན་ = བྱ་རོགས།
དྲིདྲི་་བབ།།
༡. ཚིགས་བཅད་འདི་གིས་ དོན་དག་ག་ཅི་སྟོནམ་སྨོ?
བབཀོཀོདད་་རྒྱརྒྱ།། འོའོགག་་གིགི་་སྡེསྡེ་་ཚཚནན་་ཀཀ་་དདངང་་ཁཁ་་གགཉིཉིསས་་མམཐུཐུནན་་སྒྲིསྒྲིགག་་འའབབདད།།
སྡེ་ཚན་ཀ། སྡེ་ཚན་ཁ
ཀ) འཇར་རོགས བརྒྱ་བྱིན།
ཁ) བུད། མཆོད་འོས།
ག) ལྷའི་གཡུས་ སུམ་ཅུ་རྩ་གསུམ་གྱི་རྒྱལཔོ་གི་མཚན། བྲན།
ང) ལོག། ལྷུང་།
ཅ) མཆོད་པ་ཕུལ་རུང་མི། ཡང་།
ཆ) རྒྱལཔོ།
འདྩོད་པའི་བདེ་བ་ལུ་བློ་ྩོགཏད་མ་བཏུབ།
མཐྩོ་རིས་བུ་མྩོའི་ནུ་མ་རྐེད་པ་ལ། །རེག་པའི་བདེ་བ་ཡུན་རིང་མངས་ནས་སར།།
དམལ་བར་འཐག་གཅོད་དབད་པའི་འཕྲུལ་འཁོར་གྱིས། །རེག་པ་ཤིན་ཏུ་མི་བཟོད་བསྟེན་འཚལ་ལྩོ།།
མཐོ་རིས་ལྷའི་ཡུལ་ལུ་སྐྱེས་ཏེ་ ལྷའི་བུམོ་ ག་ནི་བ་ལེགསཔ་ཚུ་གི་ ཨོམ་དང་རྐེད་པ་ལུ་ རེག་པའི་བདེ་བ་ལུ་ ཡུན་རིངམོ་
སྦེ་ མྱོང་ཞིནམ་ལས་ལོག་སྟེ་ར་ སྡིག་པ་འབད་བའི་ ལས་ཀྱི་དབང་གིས་ དམྱལ་བ་བསྡུས་འཇོམས་ ལ་སོགས་པ་ལུ་ སྐྱེས་
སྦེ་ ལྕགས་ཀྱི་རི་ མེ་འབར་མི་ཚུ་གི་ བར་ན་ གཟུགས་ཕྱེ་འཐག་ནི་དང་། ཐིག་ནག་ལུ་ སྐྱེ་བ་ཅིན་ རལ་གྲི་དང་སོག་ལེ་ དེ་
ཚུ་གིས་ གཟུགས་གཅད་གཏུབ་འབད་ནི་དང་། སྲོག་ཆགས་དང་ གཅན་གཟན་ཚུ་གི་ མཆུ་ཏོག་དང་སྡེའུ་ཞ་གིས་བཞར་བའི་ འཕྲུལ་
འཁོར་གྱིས་ རེག་པ་ལས་བྱུང་བའི་ བཟོད་མ་ཚུགས་པའི་ སྡུག་བསྔལ་གྱི་ཚོར་བ་ རྣམ་པ་སྣ་ཚོགས་མྱོང་ནི་ཨིནམ་ མཁྱེན་དགོཔ་
ཨིན་ནོ།།
ཚིཚིགག་་དོདོནན།། མཐོ་རིས་བུ་མོ་ = ལྷའི་བུ་མོ།
འཐག་གཅོད་ = ཕྱེ་འཐག་ནི། མཚོན་ཆ་གིས་གཅད་ནི།
འཕྲུལ་འཁོར་ = སྡིག་པའི་ལས་ཀྱི་འཕྲུལ་འཁོར། )འཐག་པ། གཏུབ་པ། བཞར་བ།
མི་བཟོད་ = དྲེགས་མ་ཚུགས་མི།
དྲིདྲི་་བབ།།
༡. མཐོ་རིས་ཀྱི་བདེ་བ་མྱོང་སྦེ་ ལོག་སྟེ་རང་ དམྱལ་བ་ལུ་ ག་ཅི་སྦེ་སྐྱེཝ་ཨིན་ན?
༢. དམྱལ་བ་ལུ་ སྡུག་བསྔལ་མ་འདྲཝ་ ག་དེ་སྦེ་ར་མྱོང་དགོཔ་སྨོ?
༣. གཉེན་གྲོགས་མེན་པའི་ ཕོ་མོ་གཅིག་གིས་གཅིག་ལུ་ ལགཔ་འདོགས་བཏུབ་དང་ འདོགས་མ་བཏུབ་པའི་ ས་གོ་ངོས་འཛིན་
འབད།
༤. ལགཔ་འདོགས་མ་བཏུབ་པའི་ས་གོ་ནང་ འདོགས་པ་ཅིན་ ཉེན་ཁ་ག་ཅི་ར་འཐོན་འོང་གོ?
གནས་ལས་འབྱུང་བའི་བདེ་བ་ལུ་བློྩོ་གཏད་མ་བཏུབ།
རྐང་པའི་རེག་པས་ནེམས་པར་བདེ་བཟོྩོད་པ། །ལྷུན་པྩོའི་སྩོ་ལ་ཡུན་རིང་གནས་ནས་ནི།།
སར་ཡང་མེ་མུར་རྩོ་མགས་རྒྱུ་བ་ཡི། །སྡུག་བསྔལ་མི་བཟོྩོད་འཕྩོག་སྙམ་བགྱིད་འཚལ་ལྩོ།།
ལྷའི་གཡུས་ རིན་པོ་ཆེ་ལས་གྲུབ་པའི་ ས་གཞི་གུར་ རྐངམ་རེག་པའི་ སྐབས་ལུ་ ག་ནི་བ་འཇམ་པ་ལུ་ བདེ་སྐྱིད་ཕུན་སུམ་
ཚོགས་པ་ མྱོངས་ཏེ་རི་རབ་ཀྱི་ ལྷུན་པོའི་སྤོ་ སུམ་ཅུ་རྩ་གསུམ་ལུ་ ལྷའི་ ལོ་སྟོང་ཕྲག་ལས་བཅད་དེ་ དུས་ཡུན་རིངམོ་སྡོད་
པའི་ གོ་སྐབས་ཐོབ་རུང་། ལོག་སྟེ་ར་ མེ་དམར་ལྷབ་ལྷབ་འབར་ཡོད་པའི་ མེ་མ་མུར་གྱི་འོབས་དང་ རོ་རུལ་བའི་རོ་མྱགས་ཀྱི་
འདམ་ ལ་སོགས་པའི་ནང་ལུ་སྐྱེས་ཏེ་ སྡུག་བསྔལ་རྫོགས་ནི་མེདཔ་ཅིག་ རང་ལུ་མྱོང་དགོཔ་འདུག་ མནོ་བའི་ཐུགས་བཞེད་གནང་
དགོཔ་ཨིན་ནོ།།
ཚིཚིགག་་དོདོནན།། ལྷུན་པོའི་སྤོ་ = རིའི་རྒྱལ་པོ་རི་རབ་ཀྱི་རྩེ་མོ།
མེ་མུར་ = ཐལཝ་གི་མེ།
རོ་མྱགས་ = རོ་རུལ་རུལཝ།
དྲིདྲི་་བབ།།
༡. ལྷ་ཡུལ་ལུ་ བདེ་བ་ག་དེ་སྦེ་མྱོང་ནི་ཡོདཔ་སྨོ?
༢. ལོག་སྟེ་ར་ དམྱལ་བ་ག་ཏེ་ལུ་ སྐྱེཝ་ཨིན་ན? ག་ཅི་སྦེ?
སྐྱེད་ཚལ་མཛེས་པའི་དགའ་སྤྲོྩོ་ཡང་སྙིང་པྩོ་མེདཔ།
མཐྩོ་རིས་བུ་མྩོས་འབྲྩོངས་ཤིང་དགའ་བ་དང༌། །རྣམ་པར་མཛེས་ཚལ་སྩོན་པར་རྩེ་ནས་སར།།
འདབ་མ་རལ་གྲི་འདྲ་ཚལ་ནགས་རྣམས་ཀྱིས། །རྐང་ལག་རྣ་བ་སྣ་གཅོད་འཐྩོབ་པར་འགྱུར།།
མཐོ་རིས་ ལྷའི་གཡུས་ལུ་སྐྱེས་ཏེ་ ལྷའི་བུ་དང་བུ་མོ་ཚུ་གིས་ འབྲོངས་ཤིང་ཟེར་ ཞབས་ཏོག་ག་དེ་དྲག་དྲག་ཞུ་སྟེ་ རྒྱན་
དང་ གོ་ལ་ལ་སོགས་པའི་ རྒྱུ་ནོར་ཚུ་ལུ་ ལོངས་སྤྱོད་དེ་ དགའ་ཏོག་ཏོ་སྦེ་སྡོད་ནི་དང་ ག་ནི་བ་མཛེས་པའི་ ལྷའི་སྐྱེད་མོས་
ཚལ་ཚུ་ནང་སོང་སྦེ་ ཉམས་དགའ་བའི་ རྩེདམོ་ཚུ་རྩེས་ཏེ་ དགའ་སྤྲོ་ཡུན་རིངམོ་སྦེ་བཏོན་ཏེ་འབད་རུང་ ལོག་སྟེ་རང་ ལས་ཀྱི་
དབང་གིས་ ཤིང་གི་ཤོམ་འདབ་ གྱི་ཅུང་ག་ནི་བ་ རྣོས་ཚ་དྲགས་ཀྱི་ སོ་དང་འདྲཝ་འབད་ཡོད་མི་ཚུ་གིས་ རྐངམ། ལགཔ། རྣམ་
ཅོ། ལྷ་པ་ཚུ་བཅད་དེ་ བཟོད་མ་ཚུགས་པའི་ སྡུག་བསྔལ་མྱོང་སའི་གནས་ རལ་གྲི་ལོ་མའི་ནགས་ཚལ་ནང་ལུ་ སྐྱེཝ་ཨིན་ནོ།།
ཚིཚིགག་་དོདོནན།། འབྲོངས་ཤིང་ = རྟིང་བདའ་སྟེ་འོང་ནི། རྗེས་སུ་འབྲང་ནི།
རྣམ་པར་མཛེས་ = ག་ནི་བ་ལེགསཔ།
ཚལ་ = ཚལ་མ།
དྲིདྲི་་བབ།།
༡. མཐོ་རིས་ལུ་སྐྱེ་བ་ཅིན་ དགའ་ནི་ཨིན་མས་ག?
༢. རལ་གྲི་ལོ་མའི་ནགས་ཚལ་ནང་ སྐྱེ་དགོ་པའི་ཁུངས་བྲིས།
༣. མཐོ་རིས་ཟེར་སླབ་དགོ་པའི་དོན་དག་ག་ཅི་ཨིན་ན?
འཁོར་བའི་ལུས་རྟེན་ལུ་སྙིང་པྩོ་མེདཔ།
དལ་གྱིས་འབབ་པར་ལྷའི་བུ་མོ་ནི། །གདོང་མཛེས་གསེར་གྱི་པདྨ་ལྷན་བཞུགས་ནས།།
སླར་ཡང་དམྱལ་བའི་ཆུ་བོ་རབས་མེད་པ། །ཚ་སྒོ་བཟོད་བླགས་ཆུ་ཚན་འཇུག་འཚལ་ལོ།།
ལྷའི་ཆུ་བོ་ ཡན་ལག་བརྒྱད་དང་ལྡན་པའི་བདུད་རྩི་ཚུ་ ག་ནི་བ་ མཛེས་ཏོག་ཏོ་སྦེ་འབབ་པའི་ ཆུའི་རྫིང་ནང་ན་ ལྷའི་བུ་དང་
བུམོ་ གདོང་ག་ནི་བ་ མཛེས་ཏོག་ཏོ་ཚུ་དང་གཅིག་ཁར་ གསེར་གྱི་མེ་ཏོག་པདྨ་ ཡངས་ཤིང་རྒྱ་ཆེ་བའི་ གདན་ལུ་བཞུགས་
ཏེ་ གཟུགས་འཁྱུ་ནི་ལ་སོགས་པའི་ བདེ་བ་ལུ་ དུས་ཡུན་རིངམོ་སྦེ་མྱོངས་རུང་ ལོག་སྟེ་ར་ ལས་ཀྱིས་དབང་གིས་ དམྱལ་
བའི་ ཆུ་བོ་རབས་མེད་ཟེར་ མགོ་དང་མཇུག་ མཐའ་དང་གཏིང་ ལ་སོགས་པའི་ གཏིང་དཔོག་མ་ཚུགས་པའི་ཆུ་ཚན་ འཛམ་བུ་གླིང་
གི་ཆུ་ཚན་བ་ བདུན་ལྟབ་ཀྱིས་ ཚ་བའི་ནང་ལུ་ བཟོད་མ་ཚུགས་པའི་སྡུག་བསྔལ་མྱོང་དགོ་ནི་ཨིནམ་ ཐུགས་ཁར་བསྣམ་དགོཔ་
ཨིན་ནོ།།
ཚིཚིགག་་དོདོནན།། དལ་གྱིས་འབབ་ = ཆུ་འགྲོས་ཀྱིས་འབད་འབབ་མི།
ཆུ་བོ་རབས་མེད་ = མགོ་དང་མཇུག་མཐའ་དང་གཏིང་ལ་སོགས་པ་མེད་པའི་དམྱལ་བའི་ཆུ་ཚན།
ཚ་སྒོ་ = ཚ་ཏོམ།
བཟོད་བླགས་ = བཟོད་མ་ཚུགས་མི།
དྲིདྲི་་བབ།།
༡. ལྷའི་གཡུས་ལུ་ སྤྲོ་བ་སྟོན་སྡོད་པའི་བར་ནང་ དམྱལ་བ་ལུ་ག་ཅི་སྦེ་ སྐྱེ་དགོཔ་སྨོ?
༢. ལྷའི་གཡུས་ཁར་ དེ་བཟུམ་སྐྱེ་ནི་ཡོད་པ་ཅིན་ དེ་གིས་བཏུབ་ནི་མས་ག་ག་ཅི་སྦེ?
༣. ལྷའི་གཡུས་ཁར་ དེ་བཟུམ་སྡོད་ནི་ཐོབ་མི་འདི་ ག་ཅི་ལས་བརྟེན་ཏེ་ཨིན་ན?
ལྷའི་ཆུ་བོ་ཡན་ལག་བརྒྱད།
༡ མངར་བ། ༥ དྭངས་བ།
༢ བསིལ་བ། ༦ གཙང་བ།
༣ འཇམ་པ། ༧ མགྲིན་པར་མི་གནོད་པ།
༤ ཡང་བ། ༨ ལྟོ་བར་ཕན་པ།
སྲིད་པའི་བདེ་བ་ལུ་སྙིང་པྩོ་མེདཔ།
ལྷ་ཡུལ་འདྩོད་བདེ་ཤིན་ཏུ་ཆེན་པྩོ་དང༌། །ཚངས་ཉིད་ཆགས་བྲལ་བདེ་བ་ཐྩོབ་ནས་སར།།
མནར་མེད་མེ་ཡི་བུད་ཤིང་གྱུར་པ་ཡི། །སྡུག་བསྔལ་རྒྱུན་མི་ཆད་པར་བསྟེན་འཚལ་ལྩོ།།
ལྷའི་གཡུས་ འཐབ་བྲལ་ཟེར་མི་ ཡན་ཆད་ཀྱི་བདེ་བ་འདི་ འོག་གི་ ལྷ་སུམ་ཅུ་རྩ་གསུམ་དང་ རྒྱལ་ཆེན་རིགས་བཞི་གི་ འདོད་
པའི་ཡོན་ཏན་གྱི་བདེ་བ་ལས་ཡང་ ཁྱད་པར་འཕགས་ནི་དེ་གིས་ ཤིན་ཏུ་ཆེན་པོ་ཟེར་ བདེ་བ་གནམ་མེད་ས་མེད་ཡོད་མི་དང་། དེ་
མ་ཚད་ ཚངས་པའི་གནས་ལུ་སྐྱེས་སྦེ་ འདོད་པའི་ཁམས་ཀྱི་ འདོད་ཆགས་ཚུ་དང་ བྲལ་བའི་བདེ་བ་ ཚད་མེདཔ་ཅིག་ཐོབ་སྟེ་
འབད་རུང་ ལོག་སྟེ་ར་ ལས་ཀྱི་དབང་གིས་ དམྱལ་བའི་གནས་ མནར་མེད་ལུ་ སྐྱེ་མི་ཡང་ཡོད། ང་བཅས་རའི་གཟུགས་
འདི་ དམྱལ་བའི་གནས་ལུ་ དམྱལ་བའི་མེ་གིས་ འཚིག་པའི་བུད་ཤིང་ལུ་གྱུར་ཏེ་ མནར་མེད་ཀྱི་སྡུག་བསྔལ་ རྒྱུན་མ་ཆདཔ་
ཅིག་ མྱོང་ནི་ཨིན་ནོ།།
ཚིཚིགག་་དོདོནན།། ཚངས་ཉིད་ = ཚངས་པའི་གནས།
མནར་མེད་ = སྡུག་བསྔལ་འདི་བ་ལྷགཔ་མེད་མི།
བུད་ཤིང་ = མེ་འཕུ་ནིའི་ཐབ་ཤིང་།
འདོད་བདེ་ = འདོད་པའི་ཁམས་ལས་ལྷག་པའི་བདེ་བ།
དྲིདྲི་་བབ།།
༡. འདོད་པའི་བདེ་བ་ ཤིན་ཏུ་ཆེན་པོ་ཟེར་བའི་ དོན་དག་ག་ཅི་སྨོ?
༢. དམྱལ་བའི་སྡུག་བསྔལ་ཚུ་ རྒྱུ་ག་ཅི་ལས་བརྟེན་ཏེ་ མྱོང་དགོཔ་སྨོ?
འདྩོད་ལྷ་རིགས་དྲུག་གི་རྐང་གྲངས།
གཞན་འཕྲུལ་དབང་བྱེད།
འཕྲུལ་དགའ། འདོད་ལྷ་གོང་མ།
དགའ་ལྡན།
འཐབ་བྲལ།
སུམ་ཅུ་རྩ་གསུམ། འདོད་ལྷ་འོག་མ།
རྒྱལ་ཆེན་རིགས་བཞི།
སྟོྩོབས་དང་གཟི་བརྗིད་ལུ་ངེས་པ་མེདཔ།
ཉི་མ་ཟ་བ་ཉིད་ཐྩོབ་རང་ལུས་ཀྱི། །འྩོད་ཀྱིས་འཇིག་རྟེན་མཐའ་དག་སྣང་བྱས་ཏེ།།
སར་ཡང་མུན་ནག་སྨོག་ཏུ་ཕྱིན་གྱུར་ནས། །རང་གི་ལག་པ་བརྐྱངས་པའང་མི་མཐྩོང་འགྱུར།།
ལྷའི་བུ་ ཉི་མ་དང་ཟླ་བ་ལུ་ སྐྱེ་བ་ཐོབ་སྦེ་ རང་གི་གཟུགས་ཀྱི་འོད་ཀྱིས་ འཇིག་རྟེན་འཛམ་བུ་གླིང་གི་ ཕྱི་ནང་གི་དངོས་པོ་
ག་ར་ གསལ་ཏོག་ཏོ་སྦེ་ མཐོངམ་བཟོ་ཚུགས་པའི་ ནུས་པ་ཡོད་རུང་། ལོག་སྟེ་ར་ ལས་ཀྱིས་འབད་ འཇིག་རྟེན་འཛམ་
བུ་གླིང་ནང་ ཉི་མའི་འོད་ རྩ་ལས་མེད་པའི་ས་གོ་ གླིང་བར་མུན་པ་གནག་དུང་ནང་ལུ་སྐྱེས་ཏེ་ ཐ་ན་ རང་གི་རྐང་ལགཔ་བརྐྱང་
སྐུམ་ འབད་ནི་ཙམ་ཡང་ མ་མཐོང་པར་ སྡོད་དགོཔ་འབྱུངམ་ཨིན་ནོ།།
ཚིཚིགག་་དོདོནན།། ནུས་པ་ = སྟོབས་ཤུགས།
སྣང་ = མཐོང་མི། འོད་གསལ་ནི།
མུན་ནག་ = གནག་དུང༌།
དྲིདྲི་་བབ།།
༡. སྟོབས་དང་གཟི་བརྗིད་ལུ་ སྙིང་པོ་མེད་ཚུལ་ ག་དེ་སྦེ་ཨིན་ན?
༢. མུན་པ་གནག་དུང་ནང་ ག་ཅི་སྦེ་སྐྱེཝ་སྨོ?
སྡུག་བསྔལ་གྱི་མུན་པ་ཉི་ཟས་སེལ་ཐབས་མེདཔ།
དེ་ལྟར་ནྩོངས་པར་འགྱུར་འཚལ་བསྩོད་ནམས་ནི། །རྣམ་གསུམ་མར་མེའི་སྣང་བ་རབ་བཞེས་ཤིག།
གཅིག་པུ་ཉི་མ་ཟ་བས་མི་བརྫི་བའི། །མུན་ནག་མཐའ་ཡས་ནང་དུ་འཇུག་འཚལ་ལྩོ།།
གོང་ལུ་ ཞུ་མི་དེ་དང་འདྲཝ་ ཁམས་གསུམ་འཁོར་བ་འདི་ སྡིག་པ་དང་ སྡུག་བསྔལ་གྱི་ རང་བཞིན་ཨིན་པ་ལུ་ ཨིནམ་མ་ཤེས་
པར་ འཛོལ་ཏེ་ ཉོན་མོངས་པའི་དབང་དུ་ཐལ་བའི་ ལཱ་ལེ་ཤ་ར་ འབད་ཡར་སོ་ནུག་ཟེར་ ཤེས་ཞིནམ་ལས་ རྒྱལ་པོ་ཁྱོད་
ཀྱིས་ བསོད་ནམས་གསག་ནི་གི་ལཱ་ ལུས་ ངག་ ཡིད་གསུམ་ལས་འབྱུང་མི་ བསོད་ནམས་ལྷམ་པ་གསུམ་དེ་ ངན་སོང་གསུམ་
གྱི་ སྡུག་བསྔལ་གྱི་ མུན་པ་བསལ་བའི་ མར་མེའི་འོད་དང་འདྲཝ་སྦེ་ ཕན་ཐབས་ཡོདཔ་མཁྱེན་དགོཔ་ཨིན། དགེ་བའི་བསོད་
ནམས་འདི་མེད་པ་ཅིན་ ཤུལ་ལས་ རང་རྐྱངམ་གཅིག་ འཁོར་བའི་གནས་ ཉི་མ་དང་ཟླ་བ་གིས་ བསལ་མ་ཚུགས་པའི་ (མི་
བརྫི་བའི་)མུན་ནག་མཐའ་ཡས་པ་ཟེར་ གནག་དུང་ལས་ཡང་གནག་དུང་ནང་ལུ་སྐྱེས་ཏེ་ ག་ནི་ཡང་མ་མཐོངམ་དང་ ག་ནི་ཡང་མ་
ཤེསཔ་སྦེ་ལུས་ནིའི་ ཉེན་ཁ་ཡོདཔ་ཨིནམ་ མཁྱེན་དགོཔ་ཨིན་ནོ།།
ཚིཚིགག་་དོདོནན།། ནོངས་པ་ = སྐྱོན། ཉེས་པ། སྡིག་པ། འཛོལ་བ།
མར་མེ་ = དཀར་མེ། མཆོད་མེ།
མི་བརྫི་ = བསལ་མ་ཚུགས་མི།
མཐའ་ཡས་ = ཚད་གཟུང་མ་ཚུགས་མི། སྡུག་བསྔལ་འདྲོག་སི་སི།
དྲིདྲི་་བབ།།
༡. བསོད་ནམས་ རྣམ་གསུམ་ རེ་རེ་བཞིན་དུ་བྲིས།
༢. ཉིམདང་ཟླཝ་གིས་ བསལ་མ་ཚུགས་མི་མུན་པ་འདི་ ག་ཅི་གིས་བསལ་ཚུགས་ག? ག་ཅི་སྦེ?
ལྷན་ཐབས། (དམལ་བའི་སྡུག་བསྔལ་སྤྱིར་བཤད་པ།)
སེམས་ཅན་ཉེས་པ་སྤྱོད་པ་སྤྱོྩོད་རྣམས་ལ།། ཡང་སྩོས་ཐིག་ནག་རབ་ཏུ་ཚ་བ་དང༌།།
བསྡུས་འཇོམས་ངུ་འབྩོད་མནར་མེད་ལ་སྩོཊ་པའི།། དམལ་བ་རྣམས་སུ་རྟག་ཏུ་སྡུག་བསྔལ་འགྱུར།།
འཁོར་བའི་སེམས་ཅན་ སྡིག་པའི་ལཱ་འབད་མི་དང་ དེ་མ་ཚད་ ལུས་ངག་ཡིད་གསུམ་གྱི་བྱ་བ་སྤྱོད་ལམ་གེ་ར་ སྡིག་པ་མི་དགེ་བའི་ལཱ་
ལུ་ གོམས་གཤིས་ཚུད་ཚར་མི་ཚུ་ ཤི་བའི་སྐབས་ལུ་ དམྱལ་བའི་གནས་ ཡང་སོས་ ཐིག་ནག་ བསྡུས་འཇོམས་ ངུ་འབོད་ ངུ་
འབོད་ཆེན་པོ་ ཚ་བ་ རབ་ཏུ་ཚ་བ་ མནར་མེད་དང་བཅས་ ཚ་དམྱལ་བརྒྱད་དང་གྲང་དམྱལ་བརྒྱད་ ཉི་ཚེ་བ་དང་ཉེ་འཁོར་བ་ཟེར་བའི་
དམྱལ་ཁམས་བཅོ་བརྒྱད་ཚུ་ལུ་སྐྱེས་ཏེ་ དུས་ཡུན་རིངམོ་སྦེ་ སྡུག་བསྔལ་མྱོངམ་མྱོང་ས་ར་ སྡོད་དགོཔ་ཨིན་ནོ།།
ཚིཚིགག་་དོདོནན།། ཉེས་པར་སྤྱད་ = སྡིག་པའི་ལཱ།
སྤྱོད་ = འབད་ནི།
ཡང་སོས་ = ལོག་སྟེ་ར་ ལོང་ནི། ལོག་སྟེ་ར་ གསོན་པོ་ལུ་འགྱུར་ནི།
ལྷན་ཐབས( དམལ་བ་བསྡུས་འཇོམས་ཀྱི་སྡུག་བསྔལ།)
ཁ་ཅིག་ཏིལ་བཞིན་འཚིར་ཏེ་དེ་བཞིན་གཞན།། ཕྱེ་མ་ཞིབ་མྩོ་བཞིན་དུ་ཕྱེ་མར་རླགྩོ །
སེམས་ཅན་ལ་ལུ་ཅིག་ དམྱལ་བའི་སྲུང་མ་ཚུ་གིས་ པད་ཀར་མར་ཁུ་བཙིར་དོ་བཟུམ་ ལྕགས་ཀྱི་རི་མེ་འབར་མི་ཚུ་གི་བར་ན་བཙིར་སྦེ་
གཟུགས་ཁ་ལས་ཁྲག་ མར་ཁུ་བཟུམ་འབབ་ནི་དང་ དེ་བཟུམ་སྦེ་ ལ་ལུ་ཅིག་ལྕགས་ཀྱི་དོང་ནང་བཙུགས་སྦེ་ དམྱལ་བའི་སྲུང་མ་ཚུ་
གིས་ ལྕགས་ཀྱི་ཐོཝ་གིས་ སྨན་གྱི་ཕྱེ་འཐག་དོ་བཟུམ་ གཟུགས་འདི་ཚུ་ཐལཝ་བཟོ་གཏངམ་ཨིན་ནོ།།
ཚིཚིགག་་དོདོནན།། ཁ་ཅིག་ = ལ་ལུ།
ཏིལ་ = པད་ཀར་བཟུམ་མའི་འབྲུ།
ཕྱེ་མ་ = འཐག་འཐག་པའི་ཕྱེ། ཐལཝ།
ལྷན་ཐབས།( ཐིག་ནག་གི་སྡུག་བསྔལ)
ཁ་ཅིག་སྩོག་ལེས་འདྲས་ཏེ་དེ་བཞིན་གཞན།། སྟྭ་རེ་མི་བཟོྩོད་སྩོ་རྣྩོན་རྣམས་ཀྱིས་གཤྩོག།
དམྱལ་བ་ཐིག་ནག་ལུ་ སེམས་ཅན་ལ་ལུ་ཅིག་ དམྱལ་བའི་སྲུང་མ་ཚུ་གིས་ གཟུགས་ཁ་ལུ་ཐིག་གནགཔོ་རྐྱབ་སྟེ་ སོག་ལེ་མེ་འབར་
མི་ཚུ་གིས་དྲ་ནི་དང་ དེ་བཟུམ་སྦེ་ སེམས་ཅན་ལ་ལུ་ཅིག་ རྣོས་ཡོད་མི་སྟྭ་རེ་ མེ་འབར་མི་ཚུ་གིས་གཞོགས་པའི་ སྡུག་བསྔལ་
ཚད་མེདཔ་ཅིག་མྱོངམ་ཨིན་ནོ།།
ལྷན་ཐབས (ཆུ་བྩོ་རབས་མེད་ཀྱི་སྡུག་བསྔལ།)
དེ་བཞིན་གཞན་དག་ཁྲོ་ཆུ་བཞུས་པ་ཡིས།། ཁུ་བ་འབར་བ་འཁྲིགས་པ་ལྡུད་པར་བགྱིད།།
དེ་བཟུམ་སྦེ་ རབ་ཏུ་ཚ་བ་ལུ་སྐྱེ་བའི་སེམས་ཅན་ལ་ལུ་ཅིག་ དམྱལ་བའི་སྲུང་མ་ཚུ་གིས་ ཁྲོ་ཆུ་བཞུ་བའི་ཁུ་བ་མེ་འབར་བ་ཁ་ནང་བླུགཔ་
ད་ ཁྲོ་ཆུ་མེ་འབར་བའི་རླབས་ཀྱིས་ ཕོཝ་གེ་ར་འཚིགསཔ་མ་ཚད་ གཟུགས་གེ་ར་ཐལ་བར་བརླགས་གཏངམ་ཨིན།
ཚིཚིགག་་དོདོནན།། ཁྲོ་ཆུ་ = ཁྲོ་བཞུ་བཞུ་བའི་ཁུ་བ། ཞ་རྩི་བཞུ་བཞུ་བའི་ཁུ་བ།
དམྱལ་སྲུང་ = དམྱལ་བའི་ལས་མཁན།
འཁྲིགས་པ་ = ཁོལ་མི། ཆུ་ཁོལ་དོ་བཟུམ། ཁྲོ་ཆུ་དུ་པ་འཐོན་མི།
ལྡུད་པར་བགྱིད་ = བླུག་ནི།
ལྷལྷནན་་ཐཐབབསས(( ཚཚ་་བབའིའི་་སྡུསྡུགག་་བབསྔསྔལལ།།))
ཁ་ཅིག་ལྕགས་ཀྱི་གསལ་ཤིང་རབ་འབར་བ།། ཚེར་མ་ཅན་ལ་ཀུན་ཏུ་བརྒྱུད་པར་བགྱིད།།
ཚ་བའི་སྡུག་བསྔལ་མྱོང་པའི་སེམས་ཅན་ལ་ལུ་ཅིག་ ལྕགས་ཀྱི་ཀྲང་ཀ་མེ་འབར་མི་ སྤྱི་ཏོག་རྩང་བཟུམ་དེ་གིས་ གཟུགས་གེ་ར་དོང་
སྤེད་དེ་ བཟོད་མ་ཚུགས་པའི་སྡུག་བསྔལ་མྱོངམ་ཨིན་ནོ།།
ཚིཚིགག་་དོདོནན།། གསལ་ཤིང་ = ཀྲང་ཀ་རྩེ་གསུམ་པ།
ཚེར་མ་ = རྩང༌།
ཀུན་ཏུ་བརྒྱུད་ = གཟུགས་ག་ར་སྒྲོ་བཤུད་རྐྱབ་གཏང་མི།
ལྷན་ཐབས( རལ་གྲི་ལྩོ་མའི་ནགས་ཚལ་གྱི་སྡུག་བསྔལ།)
ཁ་ཅིག་ལྕགས་ཀྱི་མཆེ་བ་ལྡན་པའི་ཁྱི།། གཏུམ་པྩོས་དབད་ཅིང་ལག་པའང་གནམ་དུ་བསྒྲེངས།།
སེམས་ཅན་ལ་ལུ་ཅིག་ ལྕགས་ཀྱི་ཤིང་ཤོམ་འདབ་གེ་ར་ རལ་གྲི་བཟུམ་འབད་མི་ནགས་ཚལ་ནང་ ལྕགས་ཀྱི་རོ་ཁྱི་མཆེཝ་ལྕགས་འབད་
མི་ གཏུམ་དྲགས་ཚུ་གིས་ རང་གི་གཟུགས་དང་ཡན་ལག་ཚུ་ ག་ཐོབ་ས་ལས་བཏོགས་ཏེ་ བཟའ་བའི་སྐབས་ལུ་ལགཔ་གཉིས་
གནམ་ཁར་སེང་སྦེ་ བྱེལ་སྐད་ཤོར་སྡོད་ནི་མ་གཏོགས་ འབད་ས་ག་ནི་ཡང་མ་ཐོབ་པར་ལུསཔ་ཨིན་ནོ།།
ཚིཚིགག་་དོདོནན།། གཏུམ་པོ་ = གདུག་དྲགས།
དབད་ཅིང་ = སོ་བཏབ་ནི།
བསྒྲེངས་ = སེང༌།
ལྷན་ཐབས( ཤལ་མ་རིའི་སྡོྩོང་པྩོའི་སྡུག་བསྔལ།)
དབང་མེད་གཞན་དག་ལྕགས་མཆུ་རྣནྩོ ་པྩོ་དང༌།། སེན་མྩོ་མི་བཟོད་ལྡན་པའི་ཁྭ་རྣམས་འཐྩོག།
ད་རུང་ཡང་ རང་དབང་མེད་པ་ ཞེན་ཆགས་ཅན་ལ་ལུ་ཅིག་ ཧེ་མའི་བག་ཆགས་ངན་པའི་ཤེལ་མ་ ལ་ལུ་རང་དབང་མེད་པ་འཛེགས་ཏེ་
ལས་ཀྱིས་སྦེ་ ལྕགས་ཀྱི་ཤིང་སྡོང་གི་རྩེ་ལུ་ལྷོདཔ་ད་ ལྕགས་ཀྱི་མཆུ་ཏོ་ག་ནི་བ་རྣོས་ཡོད་པའི་གུར་ ལྕགས་ཀྱི་སོ་ འདྲོག་སི་སི་ཡོད་
མི་ བྱ་ཚུ་གིས་ རང་གི་གཟུགས་ཀྱི་ཤ་འདི་ཚུ་ བལྟ་བཏུབ་མེད་པར་བཏོགས་བཟའཝ་ཨིན་ནོ།།
ཚིཚིགག་་དོདོནན།། དབང་མེད་ = རང་དབང་མེདཔ།
ལྕགས་མཆུ་ = ལྕགས་ཀྱི་མཆུ་ཏོ།
ཁྭ་ = བྱ་ཨོ་ལ།
ལྷན་ཐབས( རྩོ་མགས་ཀྱི་འདམ་གྱི་སྡུག་བསྔལ།
ཁ་ཅིག་སྲིན་འབུ་སྦུར་བ་སྣ་ཚྩོགས་དང༌། །ཤ་སྦྲང་སྦྲང་མ་ནག་པྩོ་ཁྲི་ཕྲག་དང༌།།
རེག་ན་མི་བཟོྩོད་རྨ་སྲོྩོལ་ཆེར་འབྱིན་པས། །ཟོ་བར་བགྱིད་ཅིང་འགྲེ་ལྡྩོག་སྨྲེ་ངག་འདྩོན།།
སེམས་ཅན་ལ་ལུ་ཅིག་ རོ་མྱགས་ཀྱི་འདམ་ཟེར་ རོ་རུལ་རུལ་བའི་འདམ་གྱི་ནང་ལུ་སྐྱེས་སྦེ་ རང་གི་གཟུགས་ཀྱི་ནང་ན་ འབུཔ་
བཏགས་ནི་དང་ ཕྱི་ཁ་ལས་འབུཔ་མ་འདྲཝ་ཚུ་གིས་ སོ་བཏབ་ནི། དེ་མ་ཚད་ ཤ་སྦྱངམ་དང་སྦྱང་ནག་ཁྲི་དང་འབུམ་གྱིས་ གཟུགས་
ལུ་རེག་པའི་སྐབས་ལུ་ བཟོད་མ་ཚུགས་པའི་རྨ་ཤུལ་སྦོམ་སྦེ་བཏོན་མི་ཚུ་གིས་ ཤ་བཟའ་ཁྲག་འཐུང་འབད་བའི་སྡུག་བསྔལ་གྱིས་
དྲེགས་མ་ཚུགས་པར་ གཟུགས་འགྱེལ་རིལ་བསྒྱུར་ཏེ་ བྱེལ་སྐད་ཤོརཝ་ཨིན་ནོ།།
ཚིཚིགག་་དོདོནན།། སྲིན་འབུ་ = འབུ་སྲིན།ཤ་ཟ་མི་འབུཔ།
འགྲེ་ལྡོག་ = གཟུགས་འགྱེལ་རིལ་བསྒྱུར་ནི།
སྨྲེ་ངག་འདོན་ = བྱེལ་སྐད་ཤོར།
ལྷན་ཐབས (རབ་ཏུ་ཚ་བའི་སྡུག་བསྔལ།)
ཁ་ཅིག་མདག་མེ་འབར་བའི་ཚྩོགས་སུ་ནི།། རྒྱུན་མི་ཆད་པར་རབ་བསྲེགས་ཁ་ཡང་བགྲད།།
ཁ་ཅིག་ལྕགས་ལས་བྱས་པའི་ཟོངས་ཆེན་དུ།། སྤྱིའུ་ཚུགས་འབྲས་ཀྱི་ཅུང་འཕེན་བཞིན་དུ་འཚེད།།
སེམས་ཅན་ལ་ལུ་ཅིག་ རབ་ཏུ་ཚ་བའི་དམྱལ་བ་ལུ་ མེ་དམར་ལྷབ་ལྷབ་སྦེ་འབར་ཡོད་པའི་ནང་ལུ་ དུས་ཨ་རྟག་ར་ བསྲགས་པའི་
སྡུག་བསྔལ་གྱིས་དྲེགས་མ་ཚུགས་པ་ ཁ་བརྒྱངས་ཏེ་ལུས་ནི་མ་གཏོགས་ གཞན་ག་ནི་ཡང་འབད་ནིའི་ནུས་པ་མེད། མནར་མེད་ཀྱི་
སེམས་ཅན་ལ་ལུ་ཅིག་ ལྕགས་ལས་གྲུབ་པའི་དམྱལ་བའི་ཟངས་ཆེན་གྱི་ནང་ལུ་ ཐུགཔ་བཙོ་དོ་བཟུམ་སྦེ་ བཙོ་བའི་སྡུག་བསྔལ་བཟོད་
མ་ཚུགསཔ་ཅིག་མྱོངམ་ཨིན་ནོ།།
ཚིཚིགག་་དོདོནན།། མདག་མེ་ = མེ་དམར་མཚལ་མཚལ་ཡོད་པའི་ཐལཝ།
ཁ་བགྲད་ = ཁ་བརྒྱངས་ཏེ་ལུས་ནི།
འབྲས་ཀྱི་ཅུང་འཕེན་ = ལྟོ་གི་རིལ་བུ།
འཚེད་ = བཙོ་ནི།
ནམ་འབྱུང་གི་དུས་ལུ་བསམས་ཏེ་སྡིག་པ་སང་ཚུལ།
སྡིག་ཅན་དབུགས་འབྱུང་འགགས་པ་ཙམ་ཞིག་གི། དུས་ཀྱི་བར་དུ་ཆོད་རྣམས་དམལ་བ་ཡི།།
སྡུག་བསྔལ་གཞལ་ཡས་ཐྩོས་ནས་རྣམ་སྟོྩོང་དུ། །མི་འཇིགས་གང་ལགས་རྩོ་རྗེའི་རང་བཞིན་ནྩོ།།
དམྱལ་བའི་ སྡུག་བསྔལ་ ཐད་རི་བ་རི་མྱོང་དགོ་མི་སྡིག་པ་ཅན་ཚུ་ལུ་ དམྱལ་བའི་གནས་ཐག་རིང་ས་ལུ་ ཡོདཔ་རྩ་ལས་མེན། དེ་
ཡང་ རང་གི་དབུགས་ གཏོང་ལེན་འབད་ནི་འདི་ ཆད་པའི་དུས་ཡུན་ཐུང་ཀུ་ཅིག་ནང་ར་ འབྱུང་འོང་། ཨིན་རུང་ སྡིག་པ་ཅན་
ཚུ་ དམྱལ་བའི་སྡུག་བསྔལ་ཚད་མེདཔ་ཡོད་ཟེར་ རྣམ་ཅོ་གིས་གོ་རུང་ སྡིག་པའི་ལཱ་ལུ་ འཚེར་ནི་མེད་པར་ དུས་ཨ་རྟག་
ར་ སྡིག་པའི་ལཱ་འབད་དེ་སྡོད་མི་ཚུ་གི་ དོན་ཧིང་འདི་ ལྕགས་ཀྱི་རྡོ་རྗེ་ཚུ་ལས་ གྲུབ་གྲུབ་འོང་ནི་མས། གཞན་དལ་གཞི་ངེས་པར་
དུ་ འདྲོག་དགོཔ་ཅིག་ཨིན་ནོ།།
ཚིཚིགག་་དོདོནན།། དབུགས་འབྱུང་ = བུང་ཕྱི་ཁར་གཏང་ནི།
འགགས་ = བུང་ཆད་ནི།
གཞལ་ཡས་ = ཚད་མེདཔ།
རྣམ་སྟོང་དུ་ = རྟག་བུ་ར།
རྡོ་རྗེའི་རང་བཞིན་ = མི་འགྱུར་བའི་རང་བཞིན།/ བརྟན་པའི་རང་བཞིན།
དྲིདྲི་་བབ།།
༡- དམྱལ་བའི་གནས་ ཐག་མི་རིང་ཟེར་མི་འདི་ ག་ལུ་ཐག་མ་རིངམོ་ཨིན་ན? ག་ཅི་སྦེ?
༢- འོག་གི་མིང་ཚིག་ཚུ་གི་རྗོད་ཚིག་བཟོ།
སྡིག་ཅན། བུང་གཏང་། དམྱལ་བ། སྡུག་བསྔལ།
སྡུག་བསྔལ་བཟོྩོད་མ་ཚུགས་པའི་གནས་སྤྱིར་བསམ་པ།
དམལ་བ་བྲིས་པ་མཐྩོང་དང་ཐྩོས་པ་དང༌། །དྲན་དང་བཀླགས་དང་གཟུགས་སུ་བགྱིས་རྣམས་ཀྱང༌།།
འཇིགས་པ་བསྐྱེད་པར་འགྱུར་ན་མི་བཟོད་པའི། །རྣམ་སྨིན་ཉམས་སུ་མྩོང་ན་སྨོྩོས་ཅི་འཚལ།།
དམྱལ་བའི་ སྡུག་བསྔལ་མྱོང་ཐངས་ཀྱི་སྐོར་ལས་ སྲིད་པའི་འཁོར་ལོ་གི་ པར་བྲིས་བྲིསཝ་མིག་གིས་མཐོང་གཞན་ཁ་ལས་ རྣམ་ཅོ་
གིས་གོ་རུང་རྣམ་པ་དེ་ཚུ་སེམས་ཁར་དྲན། དེ་མ་ཚད་ དམྱལ་བའི་ ལོ་རྒྱུས་ཡོད་མི་དཔེ་ཆ་ཚུ་ ལྷག་པའི་སྐབས་ལུ་དང་ དམྱལ་བའི་
ཆས་བཟོ་མི་ འཆམ་ཚུ་མཐོངམ་ཙམ་ལུ་ཡང་ འདྲོག་པ་ཅིན། སྡིག་པའི་འབྲས་བུ་ དམྱལ་བའི་སྡུག་བསྔལ་ རང་གིས་ དངོས་
སུ་མྱོངམ་ད་འདི་ ག་དེ་སྦེ་བཟོད་ཚུགས་ནི་ སླབ་ར་མི་དགོ། འདི་གིས་འབད་ སྡིག་པ་སྤང་ནི་ལུ་ བརྩོན་དགོཔ་ཨིན་ནོ།།
ཚིཚིགག་་དོདོནན།། བཀླགས་ = ལྷག་ནི།
རྣམ་སྨིན་ = འབྲས་བུ།
ཉམས་སུ་མྱོང་ = དངོས་སུ་མྱོང་ནི།
དྲིདྲི་་བབ།།
༡. དམྱལ་བའི་སྡུག་བསྔལ་གྱི་ པར་རིས་ཚུ་ ག་ཏེ་ལུ་ར་ མཐོང་ནི་འདུག་གོ?
༢. དམྱལ་བའི་སྡུག་བསྔལ་ཚུ་ སེམས་ཁར་དྲནམ་ད་ ཁྱོད་མནོ་བསམ་ག་དེ་སྦེ་ བཏངམ་སྨོ?
སྡུག་བསྔལ་བྱེ་བྲག་ཏུ་བསམ་ཚུལ།
བདེ་བ་ཀུན་གྱི་ནང་ན་སྲེད་ཟོད་པའི། །བདེ་བའི་བདག་པྩོ་བགྱིད་པ་ཇི་ལྟ་བར།།
དེ་བཞིན་སྡུག་བསྔལ་ཀུན་གྱི་ནང་ན་ནི། །མནར་མེད་དམལ་བའི་སྡུག་བསྔལ་རབ་མི་བཟོད།།
བདེ་བ་ གེ་ར་གི་ནང་ན་ལས་ ཉོན་མོངས་པའི་ སྲད་པ་ཟད་པའི་ གཏན་གྱི་བདེ་བ་ ཐར་པའི་གོ་འཕང་གི་ གོང་ལས་ བདེ་བ་
གཞན་མེདཔ་ལས་ བདེ་བའི་བདག་པོ་ཟེར་ སླབ་ཨིན། དེ་བཟུམ་སྦེ་ སྡུག་བསྔལ་གེ་ར་གི་ནང་ན་ལས་ དམྱལ་བ་མནར་མེད་
ཀྱི་ སྡུག་བསྔལ་འདི་ བཟོད་མ་ཚུགསཔ་ཅིག་ཨིན་ནོ།།
ཚིཚིགག་་དོདོནན།། སྲད་པ་ཟད་ = ཆགས་པ་སྤངས་ཚར་མི།
བདེ་བའི་བདག་པོ་ = མཐར་ཐུག་གཏན་གྱི་བདེ་བ།
དྲིདྲི་་བབ།།
༡. བདེ་བ་ཚུ་གི་སླ་ལས་ རབ་འདི་ ག་ཅི་གི་བདེ་བ་ཨིན་ན?
༢. སྡུག་བསྔལ་ཚུ་ལས་ སྦོམ་ཤོས་ར/མཐར་ཐུག་པ་ ག་ཏེ་གི་སྡུག་བསྔལ་སྨོ?
སྡུག་བསྔལ་གྱི་དཔེ་ལུ་བསམ་པ།
འདི་ན་ཉིན་གཅིག་མདུང་ཐུང་སུམ་བརྒྱ་ཡིས། །རབ་ཏུ་དྲག་བཏབ་སྡུག་བསྔལ་གང་ལགས་པ།།
དེས་ནི་དམལ་བའི་སྡུག་བསྔལ་ཆུང་ངུ་ལའང༌། །འྩོལ་ཡང་མི་བགྱི་ཆར་ཡང་མི་ཕྩོད་དྩོ།།
ད་ལྟོ་ འཛམ་གླིང་འདི་ནང་ རང་གི་གཟུགས་ཁར་ ཉིནམ་གཅིག་ལུ་ ཀྲང་ཀ་འབག་མི་སུམ་བརྒྱ་གིས་ ཤུགས་སྦེ་ རྒྱུན་ཆད་མེད་
པར་གསོབ་པའི་སྡུག་བསྔལ་འདི་ སྡུག་བསྔལ་སྦོམ་ཅིག་ལུ་ བརྩི་འོང༌། ཨིན་རུང་ འདི་གིས་ དམྱལ་བའི་སྡུག་བསྔལ་ ཆུང་ཀུ་
ཉི་ཚེ་བའི་ དམྱལ་བའི་སྡུག་བསྔལ་བཟུམ་མའི་ཟུར་ཆ་ ཙམ་ལུ་ཡང་ དོ་མི་མཉམ་ནི་ཨིན་ནོ།།
ཚིཚིགག་་དོདོནན།། མདུང་ཐུང་ = ཀྲང་ཀ།
རབ་ཏུ་དྲག་བཏབ་ = ཤུགས་སྦེ་གསོབ་ནི།
འོལ་ཡང་མི་བགྱི་ = དོ་མི་མཉམ།
ཆར་ཡང་མི་ཕོད་ = ཟུར་ཆ་ཙམ་ཡང་མེད།
དྲི་བ།
༡- ཚེ་ཤུལ་མ་ སྡུག་བསྔལ་འདི་བཟུམ་ མི་མྱོང་ནིའི་དོན་ལུ་ ད་ལྟོ་ག་ཅི་རང་འབད་དགོཔ་འདུག་ག? ཁུངས་བཀལ?
༢- འོག་གི་མིང་ཚིག་གི་རྗོད་ཚིག་བཟོ།
ཀྲང་ཀ། ཤུགས་སྦེ་གསོབ་ནི། དོ་མི་མཉམ། ཟུར་ཆ་ཙམ་ཡང་མེད།
སྡུག་བསྔལ་མྩོང་ནིའི་དུས་ཡུན།
དེ་ལྟར་སྡུག་བསྔལ་ཤིན་ཏུ་མི་བཟོད་ལྩོ། །བྱེ་བ་ཕྲག་བརྒྱར་ཉམས་སུ་མྩོང་ཡང་ནི།།
ཇི་སྲིད་མི་དགེ་ཟོད་པར་མ་གྱུར་པ། །དེ་སྲིད་སྲོགྩོ ་དང་བྲལ་བར་མི་འགྱུར་རྩོ།།
གོང་ལུ་བཤད་དོ་བཟུམ་ དམྱལ་བའི་སྡུག་བསྔལ་གྱི་ན་ཟུག་ བཟོད་མ་ཚུགས་མི་ཚུ་ ལོ་བྱེ་བ་ཕྲག་བརྒྱ་སྦེ་མྱོང་རུང་ སྡུག་བསྔལ་
གྱི་རྒྱུ་ མི་དགེ་བའི་ལས་མ་རྫོགས་ཚུན་ཚོད་ སྡུག་བསྔལ་ ག་དེམ་ཅིག་ར་མྱོངས་རུང་ དུས་ནམ་ཡང་ ཤི་ནི་མེད་པར་སྡོདཔ་མ་
གཏོགས་ བདེ་བའི་སྐབས་ རྩ་ལས་མེདཔ་ཨིན་ནོ།།
ཚིཚིགག་་དོདོནན།། བྱེ་བ་ཕྲག་བརྒྱ་ = བྱེ་བ་གཅིག་བརྒྱ་ཐམ་པ།
ཉམས་སུ་མྱོང་ = ལས་ཀྱི་འབྲས་བུ་སྡུག་བསྔལ་མྱོང་ནི།
ཇི་སྲིད་ = ལས་ངན་མ་དག་ཚུན་ཚོད།
དེ་སྲིད་ = དེའི་རིང་ལུ།
དྲིདྲི་་བབ།།
༡༡-- དམྱལ་བའི་སྡུག་བསྔལ་ཚུ་ དུས་ཡུན་ ག་དེམ་ཅིག་མྱོང་དགོཔ་ཨིན་མས་གོ?
༢- ཤིན་ཏུ། སྲོག་དང་བྲལ། དེ་གཉིས་ཀྱི་གོ་དོན་བྲིས།
དམལ་བའི་སྡུག་བསྔལ་གྱི་རྒྱུ་སང་ཚུལ།
མི་དགེའི་འབྲས་འདི་རྣམས་ཀྱི་ས་བྩོན་ནི། །ལུས་ངག་ཡིད་ཀྱི་ཉེས་སྤྱོྩོད་ཁྱོད་ཀྱིས་ནི།།
ཅི་ནས་དེ་རྡུལ་ཙམ་ཡང་མ་མཆིས་པས། །དེ་ལྟར་ཉིད་ཀྱི་རལ་གྱིས་འབད་པར་མཛོྩོད།།
མི་དགེ་བའི་ལཱ་ སྡིག་པ་འབད་བའི་འབྲས་བུ་ སྡུག་བསྔལ་དེ་ཚུ་གི་རྒྱུ་ སོན་བཟུམ་ཅིག་འདི་ རང་གི་ལུས་ཀྱིས་ སེམས་ཅན་
གསད་ནི། ཁ་གིས་ཤོབ་སླབ་ནི། སེམས་ཀྱིས་ཕྲག་དོག་བསྐྱེད་ནི། ལ་སོགས་པའི་ ལཱ་ངན་པ་འབད་ནི་ཚུ་ཨིནམ་ལས་ ད་ལས་
ཕར་ རྒྱལཔོ་ཁྱོད་ཀྱིས་ ག་དེ་འབད་རུང་ སྡིག་པའི་སོན་འདི་ཚུ་ ཐ་ན་ ཐལཝ་བཟུམ་ཅིག་ཡང་མེད་པར་ དེ་སྦེ་ རང་གི་ལུས་
ངག་ཡིད་གསུམ་གྱི་རྩལ་ཟེར་ ཤུགས་ཡོད་ཚད་ཅིགཔོ་བཏོན་ཏེ་ སྡིག་པའི་ལཱ་ངན་སྤང་ཐབས་ལུ་ བརྩོན་དགོཔ་ཨིན་ནོ།།
ཚིཚིགག་་དོདོནན།། ཉེས་སྤྱོད་ = སྡིག་པ་འབད་ནི།
རྡུལ་ཙམ་ = ཐལཝ་བཟུམ་ཅིག།
རྩལ་ = ནུས་པ།
འབད་པ་ = བརྩོན་འགྲུས།
དྲིདྲི་་བབ།།
༡. མི་དགེ་བའི་སོན་ངོ་མ་ར་ ག་ཅི་ཨིན་མས?
༢. ལུས་ཀྱི་མི་དགེ་བ་གསུམ་བྲིས།
༣. དམྱལ་བའི་སྡུག་བསྔལ་ཚུ་ རྒྱུ་ག་ཅི་ལས་བརྟེན་ཏེ་ འབྱུངམ་སྨོ?
དུད་འགྲོ་སྤྱིའི་སྡུག་བསྔལ།
དུད་འགྲོའི་སྐྱེ་གནས་ན་ཡང་གསྩོད་པ་དང༌།། བཅིང་དང་བརྡེག་སྩོགས་སྡུག་བསྔལ་སྣ་ཚྩོགས་པ།།
ཞི་འགྱུར་དགེ་བ་སངས་པ་རྣམས་ལ་ནི།། གཅིག་ལ་གཅིག་བཟོའ་ཤིན་ཏུ་མི་བཟོད་པ།།
སེམས་ཅན་ དུད་འགྲོ་ལུ་སྐྱེ་བ་ཅིན་ མི་ལ་སོགས་པ་ཚུ་གིས་གསད་ནི། ཐག་པ་གིས་བསྡམ་ནི། རྟས་ཐག་གིས་བརྡུང་ནི། ལ་སོགས་
པའི་ བཟོད་མ་ཚུགས་པའི་ སྡུག་བསྔལ་མ་འདྲཝ་ རྣམ་པ་སྣ་ཚོགས་མྱོངམ་ཨིན། ཞི་བ་ མྱ་ངན་ལས་འདས་པ་ སངས་རྒྱས་
ཀྱི་གོ་འཕང་འཐོབ་ནིའི་རྒྱུ་ དགེ་བ་སྒྲུབ་མ་ཤེས་པར་ སྡིག་པ་མི་དགེ་བའི་ ལཱ་ཚུ་འབད་མི་ བླུན་རྨོངས་དུད་འགྲོ་ཚུ་ གཅིག་གིས་
གཅིག་ བཟའ་བའི་སྡུག་བསྔལ་ཚད་མེདཔ་ཅིག་ཡོདཔ་ཨིན་ནོ།།
ཚིཚིགག་་དོདོནན།། དུད་འགྲོ་ = མགུ་ཏོ་བཀུག་སྦེ་ འགྱོ་མིའི་སེམས་ཅན་གྱི་རིགས།
ཞི་འགྱུར་ = སངས་རྒྱས་ཀྱི་གོ་འཕང་འཐོབ་ནི།
དྲིདྲི་་བབ།།
༡. དུད་འགྲོ་ལུ་ སྤྱིར་བཏང་གི་སྡུག་བསྔལ་ ག་ཅི་རང་ཡོད་ག? ཐོ་བཀོད་འབད།
༢. ཞི་འགྱུར་ཟེར་བའི་ གོ་དོན་བྲིས།
༣. དུད་འགྲོ་ལུ་ སྡུག་བསྔལ་དེ་བཟུམ་ཡོདཔ་ཤེས་ཞིནམ་ལས་ ག་ཅི་འབད་དགོ་ནི་ཨིན་མས་གོ?
དུད་འགྲོ་སྩོ་སྩོའི་སྡུག་བསྔལ།
ཁ་ཅིག་མུ་ཏིག་བལ་དང་རུས་པ་ཁྲག། ཤ་དང་པགས་པའི་ཆེད་དུ་འཆི་བར་འགྱུར།།
དབང་མེད་གཞན་དག་རྩོག་པ་ལག་པ་དང༌།། ལྕགས་དང་ལྕགས་ཀྱུ་གདབ་པས་བཏབ་སྟེ་བཀོལ།།
དུད་འགྲོ་ སེམས་ཅན་ ལ་ལུ་ཅིག་ མུ་ཏིག་དང་བལ་གྱི་དོན་ལུ། ལ་ལུ་ཅིག་རུ་ཏོ་དང་ཁྲག་གི་དོན་ལུ། ལ་ལུ་ཅིག་ཤ་དང་ པགས་
ཀོ་གི་དོན་ལུ་བསད་དེ་ ཤིཝ་ཨིན་པས། རང་དབང་སྤུ་ཙམ་ཡང་མེད་པར་ མི་ཚུ་གིས་ བདག་ཏུ་གཟུང་བའི་སེམས་ཅན་གཞན་ རྟ་
ནོར་ལ་སོགས་པ་ཚུ་ མི་ཚུ་གིས་ ལོངས་སྤྱོད་ནི་གི་དོན་ལུ་ རྐང་པ་དང་ལགཔ་ཚུ་ལུ་ རྐང་ལྕགས་དང་ ལྕགས་ཀྱུ་ཀོ་མ་ ལ་
སོགས་པ་ཚུ་གིས་ ལྷ་པ་གུར་བཏབ་སྟེ་ གཡོག་བཀོལཝ་ལ་སོགས་པའི་ སྡུག་བསྔལ་ཚད་མེདཔ་ཅིག་ གཞན་གྱི་འོག་ལུ་ མྱོང་
ནི་ཡོདཔ་མཁྱེན་ཏེ་ ཐུགས་སྐྱོ་དགོཔ་ཨིན་ནོ།།
ཚིཚིགག་་དོདོནན།། ཆེད་དུ་ = དོན་ལུ།
འཆི་བར་འགྱུར་ = ཤིཝ་ཨིན།
རྡོག་པ་ = རྐངམ།
དྲིདྲི་་བབ།།
༡- དུད་འགྲོ་ཚུ་ ག་ཅི་གིས་དོན་ལུ་ སྲོག་གཅོདཔ་སྨོ?
༢- འོག་གི་མིང་ཚིག་ཚུ་གི་ རྣམ་གྲངས་བྲིས།
ལ་ལུ་ཅིག། རུ་ཏོ། དོན་ལུ། ཤིཝ་ཨིན། རྐངམ།
ཡི་དྭགས་སྤྱིའི་སྡུག་བསྔལ།
ཡི་དྭགས་ན་ཡང་འདྩོད་པས་ཕྩོངས་པ་ཡིས། །བསྐྱེད་པའི་སྡུག་བསྔལ་རྒྱུན་ཆགས་མི་འཆོས་པ།།
བཀྲེས་སྐོམ་གྲང་དྲྩོ་ངལ་དང་འཇིགས་པ་ཡིས། །བསྐྱེད་པ་ཤིན་ཏུ་མི་བཟོད་བསྟེན་འཚལ་ལྩོ།།
ཡི་དྭགས་ཀྱི་གནས་ལུ་ སྐྱེས་ཏེ་འབད་རུང་ བཟའ་འཐུང་ ལ་སོགས་པའི་ འདོད་པའི་ལོངས་སྤྱོད་ཚུ་བཟའ་ནི་ མེད་པའི་སྡུག་
བསྔལ་ རྒྱུན་ཆད་མེད་པར་མྱོང་སྟེ་ བཅོ་ཐབས་རྩ་ལས་མེད་པར་ དུས་ཨ་རྟག་ར་ ལྟོཝ་བཀྱེས་ ཁ་སྐོམ་པའི་ སྡུག་བསྔལ་
དང་ རང་གི་ལས་ཀྱི་དབང་གིས་ གནམ་བྱཱར་དྲོད་ཚ་བའི་སྐབས་ལུ་ཧེང་བཀལ་ཚ་ནི་དང་། གནམ་དགུན་གྱང་བའི་སྐབས་ལུ་ ཧེང་
བཀལ་གྱང་ནི། དེ་མ་ཚད་ བཟའ་འཐུང་འཚོལ་ནིའི་ དོན་ལུ་ འུ་སྡུག་ ཐང་ཆད་པའི་སྡུག་བསྔལ་དང་ གཞན་ཡང་ རལ་གྲི་
དང་ ཞགས་པ་ལ་སོགས་པ་འབག་མི་ འདྲོག་སི་སི་ཚུ་གིས་ རང་ལུ་གནོདཔ་བཀལ་ཏེ་ འདྲོག་པའི་སྡུག་བསྔལ་ ཚད་མེདཔ་ཅིག་
བཟོད་མ་ཚུགས་པའི་སྡུག་བསྔལ་ མྱོང་དགོཔ་ཨིནམ་མཁྱེན་དགོ།
ཚིཚིགག་་དོདོནན།། ཡི་དྭགས་ = ངན་སོང་གསུམ་ལས་བཀྲེས་སྐོམ་གྱི་སྡུག་བསྔལ་མྱོང་མི།
འདོད་པས་ཕོངས་ = རྒྱུ་ནོར་ལོངས་སྤྱོད་མེད་པ།
མི་འཆོས་པ་ = བཅོ་ཐབས་མེད་མི།
དྲིདྲི་་བབ།།
༡. ཡི་དྭགས་ལུ་ སྡུག་བསྔལ་ག་ཅི་ར་ མྱོང་དགོཔ་འདུག་གོ?
༢. ཡི་དྭགས་ཀྱི་སྡུག་བསྔལ་བཟུམ་གྱི་ སྡུག་བསྔལ་མྱོང་མི་མཐོང་ཡི་ག་ ག་དེ་སྦེ?
ཡི་དྭགས་ནང་གི་སྒྲིབ་པ་ཅན་གྱི་སྡུག་བསྔལ།
ཁ་ཅིག་ཁ་ནི་ཁབ་ཀྱི་མིག་ཙམ་ལ། །ལྟྩོ་བ་རི་ཡི་གཏྩོས་ཙམ་བཀྲེས་པས་ཉེན།།
མི་གཙང་གྱི་ནར་འབྩོར་བ་ཅུང་ཟོད་ཀྱང༌། །འཚལ་བའི་མཐུ་དང་ལྡན་པ་མ་ལགས་སྩོ།།
ཡི་དྭགས་ ལ་ལུ་ཅིག་ ཁ་ ཁབ་ཀྱི་མིག་ཏོ་བཟུམ་ཅིག་དང་ ཕོཝ་རི་སྦོམ་བཟུམ་ཅིག་ འབད་ནི་དེ་གིས་ དུས་ཨ་རྟག་ར་ ལྟོཝ་
བཀྱེས་པའི་ སྡུག་བསྔལ་གྱིས་ ཉམས་ཐག་ནི་དང་། བཞེས་སྒོ་ལེགས་ཤོམ་འཐོབ་ནི་ཕར་བཞག་ མི་གཙང་བ་ ཁམས་ལོག་
སི་སི་ ལྷཔ་དང་ ཨ་བ་ ལ་སོགས་པ་ག་ལྷོད་སར་ བཀོ་བཞག་སྟེ་ ཡོད་མི་ཚུ་ཡང་ ཆུང་ཀུ་ཅིག་ར་ བཟའ་ནི་གི་རང་དབང་
དང་ ནུས་པ་མེདཔ་ཨིན་ནོ།།
ཚིཚིགག་་དོདོནན།། རི་ཡི་གཏོས་ཙམ་ = རིའི་ཚད་དང་མཉམ་པ།
ཉེན་ = ཉམས་ཐག་ནི།
འཚལ་བའི་ = བཟའ་ནིའི།
མཐུ་དང་ལྡན་པ་ = ནུས་པ་ཡོད་མི།
མ་ལགས་སོ་ = མེན་ནོ།
དྲིདྲི་་བབ།།
༡. ཡི་དྭགས་ ནང་གི་སྒྲིབ་པ་ཅན་ལུ་སྐྱེ་བ་ཅིན་ སྡུག་བསྔལ་ག་དེ་སྦེ་ར་ མྱོང་ནི་ཨིན་མས?
༢. ཡིད་དྭགས་ཚུ་ ཟས་བཟའ་ནི་ལུ་རང་དབང་མེད་མི་འདི་ ག་ཅི་ལས་བརྟེན་ཏེ་སྨོ?
ཡི་དྭགས་ཟོས་སྐོམ་གྱི་སྒྲིབ་པ་ཅན།
ཁ་ཅིག་པགས་རུས་ལུས་ཤིང་གཅེར་བུ་སྟེ། །ཏ་ལ་ཡང་ཐྩོག་བསྐམས་པ་ལྟ་བུ་ལགས།།
ཁ་ཅིག་མཚན་ཞིང་ཁ་ནས་འབར་བ་སྟེ། །ཟོས་སུ་འབར་བའི་ཁར་བབས་བྱེ་མ་འཚལ།།
ཡི་དྭགས་ ལ་ལུ་ཅིག་ བཟའ་ནི་མ་འཐོབ་པའི་ སྡུག་བསྔལ་གྱིས་ ཤ་དང་ ཁྲག་ཚུ་བསྐམས་ཏེ་ པགས་ཀོ་དང་ རུ་ཏོ་རྐྱངམ་
གཅིག་ ལུསཔ་མ་ཚད་ གོ་ལ་མེད་པར་ སྒྱེན་མོ་སྦེ་ གཟུགས་ཀྱི་ཡན་ལག་ཚུ་ཡང་ དཔྱེ་འབདན་ ཤིང་ཏ་ལའི་སྤྱི་ཏོག་
བསྐམས་ཏེ་ པགས་ཀོ་མེདཔ་བཟུམ་དང་། ལ་ལུ་ཅིག་ ནུབམོ་ཅིག་ར་ ཁ་ལས་མེ་འབར་སྦེ་ ལྟོ་གི་དོན་ལུ་ རང་གི་ལས་ཀྱིས་
འབད་ བྱེམ་མེ་འབར་འབརཝ་ ཚ་ཏོམ་ རང་གི་ཁ་ནང་འཛུལ་འོངམ་ལས་ མ་བཟའ་བར་ བྱ་ཐབས་མེད་པར་ བཟའ་བའི་སྐབས་
ལུ་ བྱེམ་ཚ་ཏོམ་འདི་གིས་ རང་གི་ཕོཝ་དང་ རྒྱུ་མ་ནང་ཁྲོལ་ཚུ་ གེ་ར་འཚིགས་པའི་སྡུག་བསྔལ་ བཟོད་མ་ཚུགསཔ་ཅིག་ མྱོང་
ནི་ཡོདཔ་ཨིན་ནོ།
ཚིཚིགག་་དོདོནན།། གཅེར་བུ་ = སྒྱེན་མོ།
ཡང་ཐོག་ = སྤྱི་ཏོག།
མཚན་ཞིང་ = ནུབམོ་ཅིག་ར།
དྲིདྲི་་བབ།།
༡- ཡི་དྭགས་ཟས་སྐོམ་གྱི་སྒྲིབ་པ་ཅན་ལུ་ སྐྱེ་བ་ཅིན་ སྡུག་བསྔལ་ག་དེ་སྦེ་ར་མྱོང་ནི་ཨིན་པས་གོ?
༢- འོག་གི་ས་སྟོང་ཚུ་ནང་ འབྲེལ་སྒྲ་དང་བྱེད་སྒྲའི་ཕྲད་བཙུགས།
ཀ ཤིང་ཏ་ལ་་་་་་་་་་་་་སྤྱི་ཏོག་སྐམ།
ཁ རང་་་་་་་་་་་་་་་ལས་་་་་་་་་་་་འབད་ བྱེམ་ཚ་ཏོམ་ ཁ་ནང་འཛུལ་འོངམ་ཨིན།
ག བྱེམ་ཚ་ཏོམ་འདི་་་་་་་་་་་་་་རང་་་་་་་་་་་ཕོཝ་དང་རྒྱུ་མ་འཚིགཔ་ཨིན།
ང བཟའ་ནི་མ་ཐོབ་པ་་་་་་་་་་་་་་སྡུག་བསྔལ་་་་་་་་་་་་་་ཤ་དང་ཁྲག་ཚུ་སྐམ་འགྱོཝ་ཨིན།
ཡི་དྭགས་ཕྱིའི་སྒྲིབ་པ་ཅན་གྱི་སྡུག་བསྔལ།
སྨོད་རིགས་འགས་ནི་རྣག་དང་ཕྱི་ས་དང༌། །ཁྲག་སྩོགས་མི་གཙང་བ་ཡང་མི་རྙེད་དེ།།
ཕན་ཚུན་གདྩོང་དུ་འཚྩོག་ཅིང་མགྲིན་པ་ནས། །ལྦ་བ་བྱུང་བ་སྨིན་པའི་རྣག་འཚལ་ལྩོ།།
ཡི་དྭགས་ སྨད་རིགས་ཟེར་ བསོད་ནམས་ཆུང་ཀུ་འབད་མིའི་རིགས་ཚུ་ ཟས་ལེགས་ཤོམ་འཐོབ་ནི་ ཕར་བཞག་ ཐ་ན་ རྣག།
ཨ་བ། ཁྲག་ ལ་སོགས་པ་ཁམས་ལོག་སི་སི་ཚུ་ཡང་ ཐོབ་པའི་གོ་སྐབས་མེད། ཨིན་རུང་ ཁོང་ར་གཅིག་གིས་གཅིག་མཐོངམ་
ད་ ཞེ་སྡང་ལང་པའི་ཤུགས་ཀྱིས་ ཕན་ཚུན་གཅིག་གཅིག་གི་ གདོང་གུར་མཛོག་གིས་བླུག་ནི་དང་། དེ་ལས་ ལག་པ་ལུ་ལྕགས་ཀྱི་
ཐོཝ་ཚུ་ རང་བཞིན་གྱིས་ཐོན་ཏེ་ ཨོལ་ལྐོག་ལུ་ ལྦཝ་འཚོ་ཡོད་མི་གུར་བླུགཔ་ད་ དེ་ནང་ལས་འཐོན་པའི་ རྣག། ཁྲག། ཆུ་
སེར་ཚུ་ མི་འདོད་བཞིན་དུ་ བཟའ་དགོཔ་འབྱུངམ་ཨིན་ནོ།།
ཚིཚིགག་་དོདོནན།། སྨད་རིགས་ = བསོད་ནམས་དམན་པ།
ཕྱི་ས་ = ཆབ་གསང༌།
འཚོག་ = དྲང་ནི།
དྲིདྲི་་བབ།།
༡. ཡི་དྭགས་ལུ་མི་སྐྱེ་ནིའི་ཐབས་ ག་ཅི་འབད་དགོཔ་སྨོ?
༢. ཡི་དྭགས་ནང་གི་སྒྲིབ་པ་ཅན་དང་ ཕྱིའི་སྒྲིབ་པ་ཅན་གྱི་ ཁྱད་པར་བྲིས།
ཡི་དྭགས་ལུ་སྡུག་བསྔལ་མ་འདྲཝ་གཞན་ཡང་ཡྩོད་ཚུལ།
ཡི་དྭགས་རྣམས་ལ་སྩོ་ཀའི་དུས་སུ་ནི། །ཟ་བའང་ཚ་ལ་དགུན་ནི་ཉི་མའང་གྲང༌།།
ལྗོན་ཤིང་འབྲས་བུ་མེད་འགྱུར་འདི་དག་གིས། །བལྟས་པ་ཙམ་གྱིས་ཀླུང་ཡང་སྐམ་པར་འགྱུར།།
ཡི་དྭགས་ཚུ་ལུ་ གནམ་སོ་ཀ་ ཚ་བའི་དུས་ལུ་ ཟླཝ་གིས་ཡང་ ཚདཔ་འཚིག་ནི་དང་ དགུན་གྱང་པའི་དུས་ལུ་ཉིམ་གིས་
ཡང་ གྱང་བཅུག་དོ་ཨིན་མས། རྡོག་མ་ ལེགས་ཤོམ་བཏགས་ཏེ་ཡོད་མི་ ལྗོན་ཤིང་ཚུ་ཡང་ ཡི་དྭགས་ཚུ་གིས་ བལྟཝ་
ཅིག་ སྐམ་སྟེ་མེདཔ་འགྱོ་ནི་དང་ དོ་རུང་ཡང་ཁོང་ཚུ་གིས་ བལྟཝ་ཙམ་ཅིག་གིས་ ཆུ་སྦོམ་ཚུ་ཡང་ སྐམ་འགྱོཝ་ཨིན་ནོ།།
ཚིཚིགག་་དོདོནན།། ཆུ་ཀླུང་ = ཆུ་སྦོམ།
གྲང་ = གྱང་ནི།
དྲིདྲི་་བབ།།
༡. ཡི་དྭགས་ཚུ་ཟླཝ་གིས་ཚདཔ་ ག་ཅི་སྦེ་ཚིགཔ་ཨིན་ན? ཁུངས་བཀལ?
༢. ལྗོན་ཤིང་དང་འབྲས་བུ་ ཆུ་སྦོམ་འདི་ཚུ་ ག་ཅི་འབདཝ་ད་ སྐམ་ཨིན་ན?
༣. སོ་ཀ། གྲང་། ཀླུང་། ཚུ་གི་དོན་དག་ རྫོང་ཁ་ནང་བྲིས།
ཡི་དྭགས་ཀྱི་ཚེ་ཚད།
བར་ཆད་མེད་པར་སྡུག་བསྔལ་བསྟེན་གྱུར་པ། །ཉེས་པར་སྤྱོད་པའི་ལས་ཀྱི་ཞགས་པ་ནི།།
སྲོ་བས་བཅིངས་པའི་ལུས་ཅན་ཁ་ཅིག་ལྩོ། །ལྔ་སྟོངྩོ ་དག་དང་ཁྲིར་ཡང་འཆི་མི་འགྱུར།།
ཨ་རྟག་ར་ རྒྱུན་མ་ཆད་པར་ སྡུག་བསྔལ་མྱོངམ་མྱོང་ས་ སྡོད་མི་ཚུ་ ཚེ་ཧེ་མར་ སྡིག་པའི་ལཱ་ འབད་བའི་ལས་ཀྱི་ཐག་
པ་ སྲ་བས་བཅིངས་ཟེར་ལས་ངན་ཤུགས་ཆེ་སྟེ་ ཡི་དྭགས་ཀྱི་ ལུས་ལུ་སྐྱེ་མི་ཚུ་ ལ་ལུ་ཅིག་ ལོ་ཚད་ ལྔ་སྟོང་ལས་ཁྲི་གཅིག་
ཚུན་ མ་ཤི་བར་སྡོད་དེ་ སྡུག་བསྔལ་མྱོངམ་ཨིན་ནོ།།
ཚིཚིགག་་དོདོནན།། བར་ཆད་མེད་པར་ = རྒྱུན་མ་ཆད་པར།
སྲ་བ་ = སྲ་ཀྲག།
ལུས་ཅན་ = གཟུགས་ཡོད་མིའི་རིགས།
དྲིདྲི་་བབ།།
༡- ཡི་དྭགས་ཚུ་སྡུག་བསྔལ་དུས་ཡུན་ ག་དེམ་ཅིག་མྱོང་དགོཔ་ཨིན་ན?
༢- འོག་གི་མིང་ཚིག་ཚུ་གི་ དོན་དག་རྫོང་ཁ་ནང་བྲིས།
ཞགས་པ། ལུས་ཅན། ཁ་ཅིག། བཅིངས།
ཡི་དྭགས་ལུ་སྐྱེ་བའི་རྒྱུ།
དེ་ལྟར་ཡི་དྭགས་རྣམས་ཀྱིས་སྣ་ཚྩོགས་པའི། །སྡུག་བསྔལ་རྩོ་གཅིག་ཐྩོབ་པ་གང་ལགས་པ།།
དེ་ཡི་རྒྱུ་ནི་སྐྱེ་བྩོ་འཇུངས་དགའ་བ། །སེར་སྣ་འཕགས་མིན་ལགས་པར་སངས་རྒྱས་གསུངས།།
གོང་ལུ་ཞུ་དོ་བཟུམ་ ཡི་དྭགས་ཚུ་ ལྟོཝ་བཀྱེས་ནི་ ཁ་སྐོམ་ནི་གྱང་ནི་ ཚ་ནི་ལ་སོགས་པའི་ སྡུག་བསྔལ་ཚུ་ ཅོག་འཐདཔ་
སྦེ་ མྱོང་སྡོད་མི་ཚུ་ ག་ར་ཨིན་རུང་ དེ་ཚུ་གི་རྒྱུ་རྐྱེན་གཙོ་བོ་ ཚེ་ཧེ་མར་ རྒྱུ་ནོར་གཞན་ལུ་ བྱིན་མ་ནུམ་པར་ སེར་སྣ་ཆེ་
དྲགས་ཚུ་ལས་བརྟེན་ཏེ་ འབྱུངམ་ཨིན། སེར་སྣ་བསྐྱེད་ནི་འདི་ འཕགས་པའི་ལམ་གྱི་ནོར་མིན་པར་ཡི་དྭགས་ལུ་ སྐྱེ་བའི་རྒྱུ་ཨིན་
ཟེར་ སངས་རྒྱས་ཀྱིས་ གསུངས་ནུག་གོ།
ཚིཚིགག་་དོདོནན།། རོ་གཅིག་ = ཅོག་འཐདཔ།
འཇུངས་དགའ་བ་ = སེར་སྣ་ཅན།
འཕགས་མིན་ = འཕགས་པའི་ལམ་གྱི་ནོར་མེན།
ལགས་པར་ = ཨིན་ཟེར།
དྲིདྲི་་བབ།།
༡. ཡི་དྭགས་ལུ་སྐྱེ་དགོ་པའི་རྒྱུ་ ངོ་མ་ར་ ག་ཅི་ཨིན་པས?
༢. སེར་སྣ་བསྐྱེད་བ་ཅིན་ གནོད་པ་ག་ཅི་ར་འོང་ནི་མས?
ལྷའི་སྡུག་བསྔལ་མདྩོར་བསྟོན་པ།
མཐ་ྩོརིས་ན་ཡང་བདེ་ཆེན་དེ་དག་གི། འཆི་འཕྩོའི་སྡུག་བསྔལ་ཉིད་ནི་དེ་བས་ཆེ།།
དེ་ལྟར་བསམས་ནས་ཡ་རབས་རྣམས་ཀྱིས་ནི། །ཟོད་འགྱུར་མཐྩོ་རིས་སད་དུ་སྲེད་མི་བགྱི།།
མཐོ་རིས་ལྷའི་གནས་ལུ་ཡང་ འདོད་པའི་ལོངས་སྤྱོད་ཀྱི་བདེ་བ་ ཚད་མེདཔ་ཅིག་ཡོདཔ་ཨིན་པས། ཨིན་རུང་ བདེ་བ་དེ་ཚུ་ལས་ཡང་
ལྷ་དེ་ཚུ་ལུ་ འཆི་འཕོ་བའི་སྐབས་ཀྱི་སྡུག་བསྔལ་འདི་ གོང་གི་བདེ་བ་ལས་ གནམ་མེད་ས་མེད་ཤུགས་ཆེཝ་ཨིན། དེ་སྦེ་མནོ་བསམ་
བཏང་སྟེ་ ཡ་རབས་མཁས་པ་ཚུ་གིས་ རྟག་པ་བརྟན་པ་མེད་པའི་མཐོ་རིས་ཀྱི་ བདེ་བ་འདི་ལུ་ཆགས་པ་དང་ཞེན་པ་ མི་བསྐྱེད་ཟེར་
བའི་དོན་ཨིན་ནོ།།
ཚིཚིགག་་དོདོནན།། འཆི་འཕོ། = ཤི་ཞིནམ་ལས་ རྣམ་ཤེས་འདི་ གནས་གཞན་ཁར་སྤོ་འགྱོ་ནི།
སྲད་མི་བགྱི་ = ཆགས་ནི་མི་འོང༌།
དེ་བས་ཆེ་ = དེ་བ་ཡང་སྦོམ།
ཟད་འགྱུར་ = རྫོགས་ནི།
དྲིདྲི་་བབ།།
༡. ལྷ་ལུ་ ག་ཅི་གི་ སྡུག་བསྔལ་ ཡོདཔ་སྨོ?
༢. མཐོ་རིས་ལུ་སྐྱེ་བ་ཅིན་ དགའ་ནི་ཨིན་མས་ག? ཁུངས་བཀལ?
ལྷའི་འཆི་ལྟས་ཀྱི་སྡུག་བསྔལ་ལྔ་།
ལུས་ཀྱི་ཁ་དྩོག་མི་སྡུག་འགྱུར་བ་དང། །སྟོན་ལ་མི་དགའ་མེ་ཏྩོག་ཕྲེང་རྙིང་དང༌།།
གོས་ལ་དྲི་མ་ཆགས་དང་ལུས་ལ་ནི། །སྔོན་ཆད་མེད་པའི་རྔུལ་འབྱུང་ཞེས་བགྱི་བ།།
མཐ་ྩོརིས་འཆི་འཕྩོ་སྦྲྩོན་བྱེད་སྔ་ལྟས་ལྔ། །ལྷ་ཡུལ་གནས་པའི་ལྷ་རྣམས་ལ་བྱུང་སྟེ།།
ས་སྟེང་མི་རྣམས་འཆི་བར་འགྱུར་བ་དག། སྦྲནྩོ ་པར་བྱེད་པའི་འཆི་ལྟས་རྣམས་དང་འདྲ།།
ལྷ་ཚུ་ ཤི་རནམ་ད་ རྟགས་མཚན་ གཟུགས་ཀྱི་བཀྱག་ཉམས་ཏེ་ མ་ལེགསཔ་འགྱོ་ནི། རང་གི་ གདན་འཇམ་ཁྱུག་ཁྱུག་
གུར་སྡོད་ནི་ལུ་མི་དགའ་ནི། རྒྱན་ཆ་མེ་ཏོག་གི་ཕྱེངམ་ རྙིངམ་འགྱོ་ནི། གོ་ལ་དྲེགས་པ་ཆགས་ནི། གཟུགས་ཁ་ལས་ ཧེ་མ་མེད་
པའི་ རྔུལ་ནག་འཐོན་ནི་ ལ་སོགས་པ་ཚུ་ཨིན། དེ་ལས་ མཐོ་རིས་ཀྱི་ལྷ་ཚུ་ ཤི་རན་ཆི་ཡི་ཟེར་ ཉེན་བརྡ་འབད་བའི་ རྟགས་
མཚན་ངན་པ་ལྔཔོ་འདི་ མཐོ་རིས་ལུ་སྡོད་མི་ ལྷ་ཚུ་ལུ་འབྱུངམ་ཨིན། དེ་ཡང་དཔྱེ་འབད་བ་ཅིན་ ས་སྟེང་གི་མི་ཚུ་ ཤི་རན་པའི་
སྐབས་ རྨི་ལམ་ངན་པ་ལ་སོགས་པ་འབྱུང་ནི་ཡོད་པའི་རྟགས་མཚན་དང་འདྲཝ་ཨིན་ནོ།།
ཚིཚིགག་་དོདོནན།། མི་སྡུག་པ་ = མ་ལེགསཔ།
སྦྲོན་བྱེད་ = ཤི་ནིའི་རྟགས་མཚན་སྟོན་མི།
སྔ་ལྟས་ = ཧེ་མ་བྱུང་བའི་རྟགས་མཚན།
འཆི་ལྟས་ = ཤི་ནི་གི་རྟགས་མཚན།
དྲིདྲི་་བབ།།
༡. ང་བཅས་མི་ཚུ་ཤི་རནམ་ད་ རྟགས་ཚན་ག་དེ་སྦེ་རང་ འབྱུང་ནི་ཡོད་གོ?
༢. འཆི་ལྟས་ཚུ་ འབྱུང་པའི་སྐབས་ལུ་ ག་ཅི་ར་འབད་བ་ཅིན་ དྲག་ནི་ཨིན་མས་གོ?
༣. ལྷའི་འཆི་ལྟས་ལྔའི་རྐང་གྲངས་བྲིས།
ལྷ་འཕྩོ་ལྟུང་གི་སྡུག་བསྔལ།
ལྷ་ཡི་འཇིག་རྟེན་དག་ནས་འཕྩོས་པ་ལ། །གལ་ཏེ་དགེ་བའི་ལྷག་མ་འགའ་མེད་ན།།
དེ་ནས་དབང་མེད་དུད་འགྲོ་ཡི་དྭགས་དང༌། །དམལ་བར་གནས་པ་གང་ཡང་རུང་བར་འགྱུར།།
ལྷའི་འཇིག་རྟེན་ཟེར་ མཐོ་རིས་ལྷའི་ གནས་ཚུ་ལས་ ཤི་བའི་སྐབས་ལུ། ག་དེམ་ཅིག་སྦེ་ མཐོ་རིས་ཀྱི་གནས་ལུ་ སྐྱེ་བའི་
རྒྱུ་ དགེ་བའི་བསོད་ནམས་ ལྷག་ལུས་ ཨ་ཙི་ཅིག་ར་ མེད་པ་ཅིན། དེ་ལས་ རང་དབང་མེད་པར་ ངན་སོང་གི་གནས་ དུད་འགྲོ།
ཡི་དྭགས། དམྱལ་བ་ཚུ་ གང་རུང་ཅིག་ལུ་སྐྱེས་ཏེ་ སྡུག་བསྔལ་མྱོང་དགོཔ་ཨིན་ནོ།།
ཚིཚིགག་་དོདོནན།། འཕོས་ = སྤོ་འགྱོ་ནི། ཚེ་འཕོས་=
གལ་ཏེ་ = ག་དེམ་ཅིག་འབད།
ལྷག་མ་ = ལྷག་མཇུག།
དབང་མེད་ = རང་དབང་མེདཔ།
དྲིདྲི་་བབ།།
༡༡-- དགེ་བའི་ལྷག་མེད་པ་ཅིན་ ལྷ་ཚུ་ག་ཏེ་ལུ་ སྐྱེ་ནི་ཨིན་ན?
༢- འོག་གི་ཡིག་སྡེབ་འཛོལ་བ་ཡོད་མི་ཚུ་ བཅོ་ཁ་རྐྱབ།
འཇིགས་བརྟན། བདུད་བགྲོ། ཡི་དགས། ལྷགས་རྨ།
ལྷ་མིན་གྱི་སྡུག་བསྔལ།
ལྷ་མིན་དག་ནའང་རང་བཞིན་གྱིས་ལྷ་ཡི། །དཔལ་ལ་སྡོང་ཕྱིར་ཡིད་ཀྱི་སྡུག་བསྔལ་ཆེ།།
དེ་དག་བློྩོ་དང་ལྡན་ནའང་འགྲོ་བ་ཡི། །སྒྲིབ་པས་བདེན་པ་མཐྩོང་བ་མ་མཆིས་སྩོ།།
ལྷ་མིན་གྱི་ གནས་ལུ་སྐྱེ་རུང་ ལྷ་མིན་ཚུ་ ཕྲག་དོག་རྒྱུ་མཐུན་པའི་ ལས་ཀྱི་རང་བཞིན་གྱིས་ སྟེང་ལྷ་ཡི་དཔལ་འབྱོར་ཚུ་ལུ་ མ་
རངས་པ་ སེམས་ལུ་སྡུག་བསྔལ་སྦོམ་ཡོད། ལྷ་མིན་ཚུ་ དགེ་བ་དང་སྡིག་པ་ དབྱེ་བ་ཕྱེ་ནི་གི་བློ་དང་རིག་པ་ཡོད་རུང་ འགྲོ་བའི་
རྣམ་སྨིན་གྱིས་སྒྲིབ་སྟེ་ ལྷ་མིན་གྱི་ལུས་རྟེན་བླངས་པའི་སྐྱོན་གྱིས་ ལུས་རྟེན་འདི་ལུ་ དམ་པའི་ཆོས་བསྒྲུབས་ཏེ་ བདེན་པ་མཐོང་ནིའི་
གོ་སྐབས་མེདཔ་ཨིན་ནོ།
ཚིཚིགག་་དོདོནན།། དཔལ་ལ་སྡང་ = ལོངས་སྤྱོད་ཕུན་སུམ་ཚོགས་མི་ལུ་མ་དགའ་མི།
བློ་དང་ལྡན་ནའང་ = བློ་རིག་ཡོད་རུང༌།
དྲིདྲི་་བབ།།
༡- ལྷ་དང་ལྷ་མིན་ཚུ་ འཐབ་རྩོད་འབད་དགོ་པའི་རྒྱུ་ངོ་མ་ ག་ཅི་ལས་བརྟེན་ཏེ་ཨིན་ན?
༢- འོག་གི་ཚིག་ཚུ་ལག་ལེན་འཐབ་སྟེ་ རྗོད་ཚིག་བཟོ།
ལྷ་མིན། བློ། འགྲོ་བ། བདེན་པ།
འཁོར་བ་ལུ་སྐྱེ་བ་བཟྩོག་དགོ་པའི་རྒྱུ་མཚན།
འཁོར་བ་དེ་འདྲ་ལགས་པས་ལྷ་མི་དང༌། །དམལ་བ་ཡི་དྭགས་དུད་འགྲོ་རྣམས་དག་ཏུ།།
སྐྱེ་བ་བཟོང་པྩོ་མ་ལགས་སྐྱེ་བ་ནི། །གནྩོད་པ་དུ་མའི་སྣྩོད་འགྱུར་ལགས་མཁྱེན་མཛོྩོད།།
གོང་ལུ་ བཤད་དོ་བཟུམ་ འཁོར་བའི་གནས་རིས་ ག་ཏེ་ར་སྐྱེ་རུང་ སྡུག་བསྔལ་གྱི་ རང་བཞིན་ཙང་ཙ་ར་ཨིནམ་ལས་ ལྷ། ལྷ་
མ་ཡིན། མི། དམྱལ་བ། ཡི་དྭགས། དུད་འགྲོ་ ཚུ་ལུ་སྐྱེ་ནི་འདི་ ལེགས་ཤོམ་མེན། དེ་ཚུ་ནང་ སྐྱེ་ནི་འདི་ འཇིགས་པ་དང་
སྡུག་བསྔལ་ ལེ་ཤ་ཅིག་གི་ ཧོད་དང་འདྲ་བའི་ལུས་རྟེན་ཨིནམ་ མཁྱེན་དགོཔ་ཨིན་ནོ།།
ཚིཚིགག་་དོདོནན།། དེ་འདྲ་ལགས་པས་ = དེ་སྦེ་ གོང་ལུ་བཤད་དོ་བཟུམ་ཅིག་ཨིནམ་ལས།
སྐྱེ་བ་བཟང་པོ་མ་ལགས་ = སྐྱེ་བ་ལེན་ནི་དེ་ལེགས་ཤོམ་མེན།
དུ་མའི་ = ལེ་ཤ་གི།
སྣོད་འགྱུར་ = ཧོད་ལུ་འགྱུར་ནི།
མཁྱེན་མཛོད་ = མཁྱེན་དགོ།
དྲིདྲི་་བབ།།
༡. འགྲོ་བ་རིགས་དྲུག་གི་གནས་ ག་ཏེ་ལུ་སྐྱེས་རུང་ སྐྱེ་བ་ལེགས་ཤོམ་མེན་པའི་ཁུངས་བྲིས།
༢. རང་གི་མི་ཚེའི་ནང་ དཀའ་སྡུག་ཚུ་འབྱུངམ་ད་ ཐབས་ལམ་ག་ཅི་ར་ བསྒྲིག་དགོཔ་འདུག་གོ?
༣. འཁོར་བ་སྡུག་བསྔལ་གྱི་རང་བཞིན་ཨིནམ་ཤེས་ཏེ་ ག་ཅི་ར་འབད་དགོཔ་ཨིན་ན?
སྐྱེ་བ་བཟྩོག་ཐབས་ཤུགས་དྲག་པྩོར་བརྩོན་དགོཔ།
མགོ་འམ་གོས་ལ་གློ་བུར་མེ་ཤྩོར་ན། །དེ་དག་ཕྱིར་བཟྩོག་བགྱི་བ་བཏང་ནས་ཀྱང༌།།
ཡང་སྲིད་མེད་པར་བགྱི་སད་འབད་འཚལ་ཏེ། །དེ་བས་ཆེས་མཆོག་དགོས་པ་གཞན་མ་མཆིས།།
རང་གི་ མགོ་དང་ གོ་ལ་ཚུ་ལུ་ གློ་བུར་དུ་ མེ་ཤོར་བ་ཅིན་ རང་གི་གཟུགས་དང་ རྒྱུ་ནོར་ལུ་ གནོད་ནི་ཨིན་ཟེར་ དེ་འཕྲལ་
ལས་ མེ་གསདཔ་ཨིན། ཨིན་རུང་ ལས་རྒྱུ་འབྲས་ལེགས་ཤོམ་ཤེས་མི་ མཁས་པ་ཚུ་ལུ་ གོང་གི་གནོད་པ་འདི་ ཆུང་ཀུ་ཅིག་
ཨིན་ ཟེར་མནོ་བསམ་གཏང་ནི་འདི་གིས་ མེ་གསད་ནི་གི་ ལཱ་འདི་ཡང་བཀོ་བཞག་སྦེ་ ལོག་སྟེ་ར་ སྡུག་བསྔལ་གྱི་ གནོད་པ་
སྦོམ་ཤོས་ འཁོར་བ་ནང་ སྐྱེ་མ་དགོཔ་བཟོ་ནིའི་དོན་ལུ་ དམ་པའི་ཆོས་ལུ་བརྩོན་ནི་ལས་ལྷག་པའི་ དགོས་པ་གཞན་ཅིག་ མེདཔ་
ཨིན་ནོ།།
ཚིཚིགག་་དོདོནན།། གློ་བུར་ = ཧང་ཏོམ།
བཟློག་ = བཀག་ནི།
ཡང་སྲིད་མེད་པར་ = ལོག་སྟེ་སྐྱེ་བ་ལེན་མ་དགོ་པར།
དྲིདྲི་་བབ།།
༡. འཁོར་བ་ལས་ བཟློག་ཐབས་ ག་དེ་སྦེ་འབད་ནི་སྨོ?
ལྷན་ཐབས (ཐར་པ་འཐྩོབ་པའི་རྒྱུ་ངོས་གཟུང་ཚུལ།)
ཚུལ་ཁྲིམས་དག་དང་ཤེས་རབ་བསམ་གཏན་གྱིས།། མ་ངན་འདས་ཞི་དུལ་བ་དྲི་མེད་པའི།།
གོ་འཕང་མི་རྒ་མི་འཆི་ཟོད་མི་འཚལ།། ས་ཆུ་མེ་རླུང་ཉི་ཟ་བྲལ་ཐྩོབ་མཛོྩོད།།
སངས་རྒྱས་ནི་གི་རྒྱུ་ལམ་བཟུམ་ཅིག་ཨིན་མི་ ཚུལ་ཁྲིམས་ཀྱི་སྡོམ་པ་དང་། ཐོས་བསམ་སྒོམ་པ་ལས་འབྱུང་བའི་ཤེས་རབ། དགེ་བ་
ལུ་དམིགས་པ་བརྟན་བརྟན་སྦེ་སྡོད་མི་ཏིང་ངེ་འཛིན་ཚུ་ལུ་ བསླབ་པ་གསུམ་ཟེར་སླབ་ཨིན། རྒྱུ་བསླབ་པ་གསུམ་ལུ་བརྟེན་ཏེ་ འབྲས་
བུ་སྡུག་བསྔལ་ལས་ཐར་བའི་གནས་ རྣམ་རྟོག་ངན་པ་ག་ར་ཞི། སྒོ་གསུམ་གྱི་སྤྱོད་ལམ་དུལ་བ། ཉོན་མོངས་པའི་སྐྱོན་གེ་ར་སྤངས་
ཚར་ཏེ་ དྲི་མ་མེད་པའི་གོ་འཕང་། ལོ་ན་ཚོད་རྒས་ནི་མེདཔ། ཤི་ནི་ཡང་མེད་པར་ཡང་དག་པའི་བདེ་བ་ཟད་ནི་དང་ རྫོགས་ནི་མེདཔ་
ཅིག་འཐོབ་ནི་ཡོདཔ་ཨིནམ་མཁྱེན་དགོཔ་དང་ ཕྱི་རོལ་པ་ཚུ་གིས་ཐར་པའི་གོ་འཕང་འདི་ ས་ཆུ་མེ་རླུང་ཉི་མ་དང་ཟླཝ་ལ་སོགས་པའི་བེམ་
པོའི་ཆོས་སྦེ་བརྩི་མི་དེ་མིན་པར་ ཐར་པའི་གོ་འཕང་རྣམ་ཐར་སྒོ་གསུམ་གྱི་བདག་ཉིད་ཅན་འདི་ འཐོབ་ཐབས་མཛད་གནང་དགོཔ་ཨིན་ནོ།།
ལྷན་ཐབས (ཐར་ལམ་གྱི་རྒྱུ་བྱང་ཆུབ་ཀྱི་ལམ་ཡན་ལག་བདུན་ངོས་གཟུང་ཚུལ།)
དྲན་དང་ཆོས་རབ་འབྱེད་དང་བརྩོན་འགྲུས་དང༌།། དགའ་དང་ཤིན་ཏུ་སྦྱོངས་དང་ཏིང་འཛིན་དང༌།།
བཏང་སྙོམས་འདི་བདུན་བྱང་ཆུབ་ཡན་ལག་སྟེ།། མ་ངན་འདས་ཐྩོབ་བགྱིད་པའི་དགེ་ཚྩོགས་ལགས།།
མཐོང་ལམ་གྱི་སྐབས་ལུ་ དམིགས་ཡུལ་ཆོས་ཀྱི་རྣམ་རྟོག་ཚུ་མ་བརྗེད་པའི་དྲན་པ་དང་། ཆོས་ཀྱི་གནད་དོན་ལེགས་ཤོམ་སྦེ་ དབྱེ་བ་
ཕྱེ་མི་ ཤེས་རབ། དགེ་བའི་ལཱ་ལུ་སྤྲོ་བའི་བརྩོན་འགྲུས། བདེན་པའི་དོན་རྟོགས་པའི་ལཱ་ལུ་དགའ་བའི་དགའ་བ་དང་ ཉོན་མོངས་པའི་
ཁ་ཐུག་ལུ་མ་གཡོ་བར་ ལུས་དང་སེམས་གཉིས་ཆ་ར་ དགེ་བའི་ལཱ་ལུ་རང་བཞིན་གྱིས་འཇུག་ནིའི་ཤིན་ཏུ་སྦྱང་བ་དང་། སེམས་རིགཔ་
འགྱིམས་ཏེ་སྡོད་ཚུགས་པའི་ཏིང་ངེ་འཛིན་དང་། སེམས་ནང་ན་འཐོམས་སྦེ་གཉིད་ཁུག་ནི་དང་ སེམས་བདག་འཛིན་འབད་མ་ཚུགས་པར་
ཕྱི་ཁར་གཡེང་ནི་གཉིས་མེད་པའི་བཏང་སྙོམས་བཅས་བདུན་ལུ་ བྱང་ཆུབ་ཀྱི་ཡན་ལག་བདུན་ཟེར་སླབ་ཨིན། དེ་ཚུ་སངས་རྒྱས་ཀྱི་གོ་འཕང་
འཐོབ་བཅུག་མི་གི་ དགེ་བའི་ཚོགས་ཆེན་པོ་ཟེར་སླབ་ཨིན།
ཚིཚིགག་་དོདོནན།། ཏིང་ངེ་འཛིན་ = མ་གཡོ་བར་སྡོད་ཚུགས་མི།
བཏང་སྙོམས་ = འདྲ་མཉམ།ཕྱོགས་རིས་མེདཔ།
ལྷན་ཐབས (ཐུན་མྩོང་གི་རྒྱུའི་གཙྩོ་བྩོ་ཞི་གནས་ལྷག་མཐྩོང་ལུ་བརྩོན་དགོཔ།)
ཤེས་རབ་མེད་པར་བསམ་གཏན་ཡྩོད་མིན་ཏེ།། བསམ་གཏན་མེད་པར་ཡང་ནི་ཤེས་རབ་མེད།།
གང་ལ་དེ་གཉིས་ཡྩོད་པས་སྲིད་པ་ཡི།། རྒྱ་མཚྩོ་གནག་རྗེས་ལྟ་བུར་འཚལ་བར་བགྱི།།
ཆོས་ཀྱི་དབྱེ་བ་ལེགས་ཤོམ་སྦེ་ཕྱེ་མི་ གནས་ལུགས་ཀྱི་དོན་རྟོགས་པའི་ཤེས་རབ་མེད་པ་ཅིན་ ཐར་པའི་རྒྱུ་བསམ་གཏན་ཡང་ཡོད་མི་
སྲིད། བསམ་གཏན་མེད་མི་ལུ་ཡང་ཤེས་རབ་མེདཔ་ཨིན། མི་ག་ལུ་འབད་རུང་ཞི་གནས་ཀྱི་བསམ་གཏན་དང་ ལྷག་མཐོང་གི་ཤེས་རབ་
གཉིས་ཟུང་འབྲེལ་སྦེ་ཡོད་པ་ཅིན་ སྲིད་པ་ཁམས་གསུམ་འཁོར་བའི་གནས་རྒྱ་མཚོ་བཟུམ་ལས་བརྒལ་ནི་དེ་ ལཱ་ཁག་མེན་པར་ནོར་གྱི་
རྐང་རྗེས་ཀྱི་ཆུ་བརྒལ་དོ་བཟུམ་ཅིག་སྦེ་ ལཱ་འཇམ་ཏོང་ཏོ་ཅིག་ལུ་གྱུར་ཏེ་ འཇམ་ཏོང་ཏོ་སྦེ་བརྒལ་ཚུགས་ནི་ཨིནམ་མཁྱེན་དགོ།
ལྷན་ཐབས (ལྟ་བ་ངན་པ་སང་དགོཔ།)
ལུང་མ་བསྟོན་པ་བཅུ་བཞི་འཇིག་རྟེན་ན།། ཉི་མའི་གཉེན་གྱིས་རབ་གསུངས་གང་ལགས་པ།།
དེ་དག་རྣམས་ལ་བསམ་པར་མི་བགྱི་སྟེ།། དེ་ཡིས་བློྩོ་ནི་ཞི་བར་བགྱིད་མ་ལགས།།
སངས་རྒྱས་ནིའི་ལམ་ལུ་ བར་ཆད་རྐྱབ་མི་ལུང་མ་བསྟན་པ་ཟེར་ དོན་མ་སྟོན་མི་ ལྟ་བ་ངན་པ་བཅུ་བཞི་ཚུ་ འཇིག་རྟེན་ན་མནོ་བསམ་
གཏང་མ་བཏུབ་ཨིན་ཟེར་ ཉི་མའི་གཉེན་སངས་རྒྱས་བཅོམ་ལྡན་འདས་ཀྱིས་ལོགས་སུ་སྦེ་ གསུངས་གནང་མི་ལྟ་བ་ངན་པ་དེ་ཚུ་ལུ་
མནོ་བསམ་གཏང་མ་བཏུབ་ཨིན། དེ་ཚུ་ལུ་མནོ་བསམ་གཏང་པ་ཅིན་ ལྟ་བ་ངན་པའི་སྦུལ་གྱིས་བཟུང་སྦེ་ ཉོན་མོངས་པའི་དུག་འཕེལ་
ཏེ་ སེམས་ལུ་སྡུག་བསྔལ་གྱི་རྒྱུ་ ཆགས་ཞེན་ཚུ་ཞི་སྟེ་མེདཔ་འགྱོ་མ་ཚུགསཔ་ཨིན་ནོ།།
ཚིཚིགག་་དོདོནན།། ལུང་མ་བསྟན་པ་ = དོན་མ་སྟོན་མི།
ཉི་མའི་གཉེན་ = སངས་རྒྱས་ཀྱི་མཚན།
བློ་ = སེམས།
ཞི་བར་ = སྡུག་བསྔལ་ཉོན་མོངས་པ་མེདཔ་ལུ།
ལུང་མ་བསྟན་པ་བཅུ་བཞི།
སྔོན་གྱི་མཐའ་ལ་བརྟེན་པ་བཞི་ནི། ཕྱི་མའི་མཐའ་ལ་བརྟེན་པ་བཞི།
༡. རྟག་པའི་གང་ཟག་གི་བདག་དང་ འཇིག་རྟེན་ཡོད་པར་ལྟ་ 
༡. གང་ཟག་གི་བདག་དང་ འཇིག་རྟེན་མཐའ་དང་ལྡན་པར་ལྟ་བ།
༢. གང་ཟག་གི་བདག་དང་ འཇིག་རྟེན་མཐའ་དང་མི་ལྡན་པར་ལྟ་
༢. མི་རྟག་པའི་གང་ཟག་གི་བདག་དང་ འཇིག་རྟེན་ཡོད་པར་ བ།
ལྟ་བ།
༣. གང་ཟག་གི་བདག་དང་ འཇིག་རྟེན་མཐའ་དང་ལྡན་མི་ལྡན་
༣. རྟག་མི་རྟག་གཉིས་ཀའི་འཇིག་རྟེན་ཡོད་པར་ལྟ་བ། གཉིས་ཀ་ ཡིན་པར་ལྟ་བ།
༤. རྟག་མི་རྟག་གཉིས་ཀ་མ་ཡིན་པའི་ འཇིག་རྟེན་ཡོད་པར་ གང་ཟག་གི་བདག་དང་ འཇིག་རྟེན་མཐའ་དང་ལྡན་མི་ ལྡན་
ལྟ་བ། གཉིས་ཀ་ མ་ཡིན་པར་ལྟ་བ།
མྱ་ངན་ལས་འདས་པ་ལ་བརྟེན་པ་བཞི། ལུས་སྲོག་ལ་བརྟེན་པ་གཉིས།
༡. དེ་བཞིན་གཤེགས་པ་འདས་ཕན་ཆད་འབྱུང་ཞེས་ལྟ་བ། ལུས་དང་གང་ཟག་གཅིག་ཡིན་པར་ལྟ་བ།
༢. དེ་བཞིན་གཤེགས་པ་འདས་ཕན་ཆད་མི་འབྱུང་ཞེས་ལྟ་བ། ༡- ལུས་དང་སྲོག་གཅིག་ཨིན། མུ་སྟེགས་རིག་པ་ཅན།
༣. དེ་བཞིན་གཤེགས་པ་ འདས་ཕན་ཆད་འབྱུང་ མི་འབྱུང་ ༢- ལུས་དང་གང་ཟག་སོ་སོར་ལྟ་བ། གྲངས་ཅན་པ།
གཉིས་ཀ་ཡིན་པའི་ལྟ་བ།
༤. དེ་བཞིན་གཤེགས་པ་ འདས་ཕན་ཆད་འབྱུང་ མི་འབྱུང་
གཉིས་ཀ་མ་ཡིན་པར་ལྟ་བ།
རྟེན་འབྲེལ་བཅུ་གཉིས་ངོས་བཟུང་དང་རྣམ་བཤད།
མ་རིག་པ་ལས་ལས་ཏེ་དེ་ལས་ནི། །རྣམ་ཤེས་དེ་ལས་མིང་དང་གཟུགས་རབ་བྱུང༌།།
དེ་ལས་སྐྱེ་མཆེད་དྲུག་སྟེ་དེ་དག་ལས། །རེག་པ་ཀུན་ཏུ་འབྱུང་བར་ཐུབ་པས་གསུངས།།
མ་རིག་པ་ཟེར་ བདག་ཏུ་འཛིན་པའི་ མནོ་བསམ་ལས་བརྟེན་ཏེ་ དགེ་བ་དང་མི་དགེ་བའི་ལས་ཀྱི་ འདུ་བྱེད་འབྱུངམ་ཨིན། འདུ་
བྱེད་ལས་ རྣམ་ཤེས་ཟེར་ ཤེས་པ་དེ་འབྱུངམ་ཨིན། རྣམ་ཤེས་ལས་ ཚོར་བ་ལ་སོགས་པའི་ མིང་དང་། ནུར་ནུར་པོ་ ལ་སོགས་
པ་ གཟུགས་ཀྱི་ཕུང་པོ་འདི་ གྲུབ་ཨིན། མིང་གཟུགས་ཚུ་ལས་ མིག་ལ་སོགས་པའི་ སྐྱེ་མཆེད་དྲུག་འབྱུངམ་ཨིན། སྐྱེ་མཆེད་
དྲུག་ལས་ ཕྱི་ཁའི་ཡུལ་གྱི་དབང་པོ་ རྣམ་པར་ཤེས་པ་གསུམ་ གཅིག་ཁར་འདུས་ཏེ་ རེག་པ་དྲུག་ག་ར་འབྱུངམ་ཨིན་ཟེར་ སངས་
རྒྱས་ཤཱ་ཀྱ་ཐུབ་པ་གིས་ གསུངས་ཏེ་ཡོད།
ཚིཚིགག་་དོདོནན།། མ་རིག་པ་ = མ་ཤེས་མི།
རྣམ་ཤེས་ = སེམས།
སྐྱེ་མཆེད་ = རྣམ་རྟོག་འཕེལ་བའི་སྒོ།
ནང་དབང་པོའི་སྐྱེ་མཆེད། ཕྱི་ཡུལ་གྱི་སྐྱེ་མཆེད། ཚོར་བ་དྲུག།
མིག། གཟུགས་ཀྱི་སྐྱེ་མཆེད། མིག་གིས་འདུས་ཏེ་རེག་པ་ལས་འབྱུང་བའི་ཚོར་བ།
རྣ་བ། སྒྲའི་སྐྱེ་མཆེད། རྣ་ཡིས་འདུས་ཏེ་རེག་པ་ལས་འབྱུང་བའི་ཚོར་བ།
སྣ། དྲིའི་སྐྱེ་མཆེད། སྣས་འདུས་ཏེ་རེག་པ་ལས་འབྱུང་བའི་ཚོར་བ།
ལྕེ། རོའི་སྐྱེ་མཆེད། ལྕེས་འདུས་ཏེ་རེག་པ་ལས་འབྱུང་བའི་ཚོར་བ།
ལུས། རེག་བྱའི་སྐྱེ་མཆེད། ལུས་ཀྱིས་འདུས་ཏེ་རེག་པ་ལས་འབྱུང་བའི་ཚོར་བ།
ཡིད། ཆོས་ཀྱི་སྐྱེ་མཆེད། ཡིད་ཀྱིས་འདུས་ཏེ་རེག་པ་ལས་འབྱུང་བའི་ཚོར་བ།
རྟེན་འབྲེལ་བཅུ་གཉིས་རྣམ་བཤད།
རེག་པ་ལས་ནི་ཚྩོར་བ་ཀུན་འབྱུང་སྟེ། །ཚྩོར་བའི་གཞི་ལས་སྲེད་པ་འབྱུང་བར་འགྱུར།།
སྲེད་ལས་ལེན་པ་སྐྱེ་བར་འགྱུར་བ་སྟེ། །དེ་ལས་སྲིད་པ་སྲིད་ལས་སྐྱེ་བ་ལགས།།
རེག་པ་ལས་ བདེ་སྡུག་གི་ཚོར་བ་ དེ་ཚུ་འབྱུངམ་ཨིན། ཚོར་བ་ལས་ བདེ་བ་དགོ་ནི་དང་ སྡུག་བསྔལ་ མི་དགོ་པའི་སྲད་པའམ་
ཆགས་པ་འབྱུང་འོང་། སྲད་པ་ལས་ དགེ་སྡིག་སྤྱོད་པའི་འཁོར་བ་ལུ་ སྐྱེ་བ་ལེན་པའི་ལེན་པ་འབྱུངམ་ཨིན། ལེན་པ་ལས་ ལོག་
སྟེ་ སྐྱེ་བ་ལེན་ནི་གི་ ནུས་པ་ཡོད་པའི་སྲིད་པ་འདི་འབྱུངམ་ཨིན། སྲིད་པ་འདི་ལས་ ཚེ་ཕྱི་མའི་སྐྱེ་བ་འདི་འབྱུངམ་ཨིན་ནོ།།
ཚིཚིགག་་དོདོནན།། སྲད་པ་ = བདེ་སྡུག་སྤང་བླང་གི་ཆགས་ཞེན།
དྲིདྲི་་བབ།།
༡. བདེ་སྡུག་གི་འཚོར་བ་ཚུ་ ག་ཅི་ལས་འབྱུངམ་ཨིན་ན?
༢. སྲད་པ་གིས་ ལཱ་ག་ཅི་འབད་འོང་?
༣. སྐྱེ་བ་འདི་ ག་ཅི་ལས་འབྱུངམ་སྨོ?
རྟེརྟེནན་་འའབྲེབྲེལལ་་བབཅུཅུ་་གགཉིཉིསས་་རྣརྣམམ་་བབཤཤདད།།
སྐྱེ་བ་ཡྩོད་ན་མ་ངན་ན་རྒ་དང༌། །འདྩོད་པས་ཕྩོངས་དང་འཆི་བའི་འཇིགས་སྩོགས་ཀྱིས།།
སྡུག་བསྔལ་ཕུང་པྩོ་ཤིན་ཏུ་ཆེ་འབྱུང་སྟེ། །སྐྱེ་བ་འགགས་པས་དེ་ཀུན་འགག་པར་འགྱུར།།
སྐྱེ་བ་ཟེར་མི་འདི་ཡོད་པ་ཅིན་ ལུས་དང་སེམས་ལུ་ ཚ་གྱང་སྡུག་བསྔལ་དཔེར་ན། ན་ནི་དང། ལོ་ན་རྒས་ནི། རྒྱུ་ནོར་ལོངས་སྤྱོད་
མེད་པའི་སྤྱང་ཀ་ལུ་འགྱུར་ནི་དང་། འཆི་བའི་འཇིགས་པ། སེམས་མི་བདེ་བ་ལ་སོགས་པའི་ སྡུག་བསྔལ་གྱི་ཕུང་པོ་ ག་ནི་བ་སྦོམ་
ཚུ་འབྱུང་ནི་ཨིན། འཁོར་བ་ལུ་ སྐྱེ་བ་ལེན་ནི་འདི་ བཀག་ཚུགས་པ་ཅིན་ ན་ནི། ཤི་ནི། རྒས་ནི་ཚུ་ རིམ་པ་བཞིན་དུ་ གེ་ར་
བཀག་སྟེ་འགྱོཝ་ཨིན།
ཚིཚིགག་་དོདོནན།། མྱ་ངན་ = སྡུག་བསྔལ།
སྐྱེ་བ་འགགས་ = སྐྱེ་བ་རྒྱུན་ཆད་ནི།
རྟེན་འབྲེལ་ལུགས་འབྱུང་ = མ་རིག་པ་ལས་རིམ་པ་བཞིན་དུ་རྒ་ཤི་ཚུན་འབྱུང་ནི།
རྟེན་འབྲེལ་ལུགས་ལྡོག་ = རྒ་ཤི་ལས་ཡར་རིམ་པ་བཞིན་དུ་མ་རིག་པ་ཚུན་བཀག་ནི།
རྟེརྟེནན་་འའབྲེབྲེལལ་་བབཅུཅུ་་གགཉིཉིསས་་ནིནི།།
ལུགས་འབྱུང་། ལུགས་ལྡོག།
མ་རིག་པ། ཚོར་བ། རྒ་ཤི། རེག་པ།
འདུ་འབྱེད། སྲད་པ། སྐྱེ་བ། སྐྱེ་མཆེད།
རྣམ་ཤེས། ལེན་པ། སྲིད་པ། མིང་གཟུགས།
མིང་གཟུགས། སྲིད་པ། ལེན་པ། རྣམ་ཤེས།
སྐྱེ་མཆེད། སྐྱེ་བ། སྲད་པ། འདུ་བྱེད།
རེག་པ། རྒ་ཤི། རྒ་ཤི། མ་རིག་པ།
རྟེན་འབྲེལ་གྱི་ཆེ་བ་བརྗོད་པ།
རྟེན་ཅིང་འབྲེལ་བར་འབྱུང་འདི་རྒྱལ་བ་ཡི། །གསུང་གི་མཛོྩོད་ཀྱི་གཅེས་པ་ཟོབ་མྩོ་སྟེ།།
གང་གིས་འདི་ནི་ཡང་དག་མཐྩོང་བ་དེས། །སངས་རྒྱས་དེ་ཉིད་རིག་པ་རྣམ་མཆོག་མཐྩོང༌།།
ཤེས་བྱའི་ཆོས་གེ་ར་ རང་བཞིན་གྱིས་གྲུབ་གྲུབ་ཅིག་ རྩ་ལས་མེདཔ་ཨིན་རུང་ རྒྱུ་རྐྱེན་གཅིག་གིས་གཅིག་ལུ་བརྟེན་ཏེ་ ཧེ་མ་དང་
ཤུལ་མ་ཟེར་བའི་འབྲེལ་བ་འབྱུང་མི་ རྟེན་འབྲེལ་གྱི་ཆོས་ཟེར་མི་འདི་ རྒྱལ་བ་རྫོགས་པའི་སངས་རྒྱས་ཚུ་གིས་ གསུངས་བཞག་མི་
ཆོས་ཀྱི་མཛོད་ནང་ལས་ ག་ནི་བ་གཅེས་པའི་ནོར་གྱི་སྙིང་པོ་ དོན་དག་ག་ནི་བ་ཟབ་དྲག་ཨིན། གང་ཟག་ག་འབད་རུང་ རྟེན་འབྲེལ་གྱི་
དོན་ ཡང་དག་པར་མཐོང་མི་འདི་གིས་ སངས་རྒྱས་ཀྱིས་མཁྱེན་པའི་ཆོས་ཀྱི་དོན་དག་ངོ་མ་ དོན་དམ་བདེན་པའི་གནས་ལུགས་ འཇམ་
ཏོང་ཏོ་སྦེ་མཐོང་ཚུགསཔ་ཨིན་ནོ།།
ཚིཚིགག་་དོདོནན།། རྟེན་འབྲེལ་ = གཅིག་གིས་གཅིག་ལུ་བརྟེན་ནི།
གཅེས་པ་ = ཁག་ཆེ་དྲགས།
ཟབ་མོ་ = དོན་དག་སྦོམ།
དྲིདྲི་་བབ།།
༡- མ་རིག་པ་འདི་བཀག་པ་ཅིན་ གཞན་ཚུ་ག་ཅི་འབད་ བཀག་འགྱོཝ་ཨིན་ན?
༢- ལེན་པ་ཟེར་མི་འདི་ དཔྱེ་ག་ཅི་ལུ་བཞག་ནུག?
༣༣-- འོའོགག་་གིགི་་སྡེསྡེ་་ཚཚནན་་ཀཀ་་དདངང་་ཁཁ་་གགཉིཉིསས་་མམཐུཐུནན་་སྒྲིསྒྲིགག་་འའབབདད།།
སྡེ་ཚན་ཀ། སྡེ་ཚན་ཁ།
ཀ) ཆོས་ཀྱི་སྐྱེ་མཆེད། མིག་གི་དབང་པོ།
ཁ) རེག་བྱའི་སྐྱེ་མཆེད། རྣ་བའི་དབང་པོ།
ག) རོའི་སྐྱེ་མཆེད། སྣའི་དབང་པོ།
ང) མ་རིག་པའི་སྐྱེ་མཆེད། ལྕེའི་དབང་པོ།
ཅ) སྒྲའི་སྐྱེ་མཆེད། ལུས་ཀྱི་དབང་པོ།
ཆ) གཟུགས་ཀྱི་སྐྱེ་མཆེད། ཡིད་ཀྱི་དབང་པོ།
ཇ) དྲིའི་སྐྱེ་མཆེད།
༤- ཤེས་བྱའི་ཆོས་ག་ར་ རང་བཞིན་གྱིས་ གྲུབ་གྲུབ་ཅིག་ཨིན་ན? ག་ཅི་སྦེ?
སྒོམ་ལམ་གྱི་ངོ་བྩོ་འཕགས་ལམ་ཡན་ལག་བརྒྱད།
ཡང་དག་ལྟ་དང་འཚྩོ་དང་རྩོལ་བ་དང༌།། དྲན་དང་ཏིང་འཛིན་ངག་དང་ལས་མཐའ་དང༌།།
ཡང་དག་རྟྩོག་ཉིད་ལམ་གྱི་ཡན་ལག་བརྒྱད།། འདི་ནི་ཞི་བར་བགྱི་སད་བསྒོམ་པར་བགྱི།།
ཆོས་ཀྱི་དོན་དག་ཚུ་ ཚུལ་བཞིན་དུ་ལག་ལེན་འཐབ་ཤེས་པའི་ ཡང་དག་པའི་ལྟ་བ་དང་། སྡིག་པའི་ཟས་དང་མ་འབྲེལ་བའི་ཡང་དག་
པའི་འཚོ་བ་དང་། དགེ་བའི་བྱ་བ་ལུ་བརྩོན་པའི་ ཡང་དག་པའི་རྩོལ་བ་དང་། དགེ་བའི་ལམ་བསྒྲུབ་ནི་ལུ་ མ་བརྗེད་པའི་ཡང་དག་པའི་
དྲན་པ་དང་། དགེ་བའི་དམིགས་ཡུལ་ལུ་ རིགཔ་འགྱིམས་ཏེ་ སྡོད་ཚུགས་པའི་ ཡང་དག་པའི་ཏིང་ངེ་འཛིན་དང་། རང་གིས་ཚུལ་
བཞིན་དུ་ཤེས་པའི་ ཆོས་ཀྱི་དོན་དག་ཚུ་གཞན་ལུ་སྟོན་པའི་ཡང་དག་པའི་ངག་དང་། མི་དགེ་བའི་ལཱ་ཚུ་སྤང་བའི་ ཡང་དག་པའི་ལས་
ཀྱི་མཐའ་དང་། དུས་རྒྱུན་གཞན་ལུ་ཕན་པའི་སེམས་བསྐྱེད་པའི་ ཡང་དག་པའི་རྟོག་པ་ཚུ་ལུ་ འཕགས་པའི་ལམ་ ཡན་ལག་བརྒྱད་
ཟེར་སླབ་ཨིན། རྒྱུ་མཚན་དེ་གིས་འབད་ འཕགས་ལམ་ ཡན་ལག་བརྒྱད་འདི་ཚུ་ ཞི་བ་མྱ་ངན་ལས་འདས་པ་ རྫོགས་པའི་སངས་
རྒྱས་ཀྱི་གོ་འཕང་འཐོབ་ནིའི་དོན་ལུ་ རྒྱལ་པོ་ཁྱོད་ཀྱིས་བསྒོམ་དགོཔ་ཨིན། ལམ་འདི་ཚུ་སྒོམ་ལམ་གྱི་སྐབས་ལུ་ འཕགས་པའི་ལམ་
གྱི་ ཡན་ལག་འབད་ནི་འདི་གིས་ འཕགས་ལམ་ཡན་ལག་བརྒྱད་ཟེར་སླབ་ཨིན།
ཚིཚིགག་་དོདོནན།། ཡང་དག་པ་ = ནོར་འཁྲུལ་མེདཔ།
ཏིང་ངེ་འཛིན་ = སེམས་མ་གཡོ་བར་སྡོད་ནི།
དྲིདྲི་་བབ།།
༡- འཕགས་ལམ་ཟེར་ སླབ་དགོ་པའི་དོན་དག་བྲིས།
༢- འཕགས་པའི་ལམ་བརྒྱད་ལས་ ཁྱོད་ཀྱིས་ལམ་ག་ཅི་ར་ ཉམས་སུ་ལེན་ཚུགས་ནི་བཟུམ་ མཐོངམ་མས་གོ?
ལམ་གྱི་དམིགས་ཡུལ་འཕགས་པའི་བདེན་པ་བཞི།
སྐྱེ་འདི་སྡུག་བསྔལ་སྲེད་པ་ཞེས་བགྱི་བ། །དེ་ནི་དེ་ཡི་ཀུན་འབྱུང་རྒྱ་ཆེན་ཏེ།།
འདི་འགོག་པ་ནི་ཐར་པ་ལགས་ཏེ་ལམ། །དེ་ཐྩོབ་འཕགས་ལམ་ཡན་ལག་དེ་བརྒྱད་ལགས།།
ཁམས་གསུམ་འཁོར་བ་ནང་སྐྱེ་བ་ལེན་མི་འདི་ སྡུག་བསྔལ་གྱི་བདེན་པ་ཨིན། སྲད་པ་ཟེར་ འདོད་ཆགས་ཞེ་སྡང་ལ་སོགས་པ་ལུ་
བརྟེན་ཏེ་ སྡུག་བསྔལ་ཚུ་འབྱུང་དོ་ཡོདཔ་ལས་ འདོད་ཆགས་ལ་སོགས་པའི་ཉོན་མོངས་པ་ཚུ་ལུ་ ཀུན་འབྱུང་གི་བདེན་པ་ཟེར་སླབ་
ནི་ཨིན། འབྲས་བུ་སྡུག་བསྔལ་དང་ རྒྱུ་ཀུན་འབྱུང་ཉོན་མོངས་པ་གཉིས་བཀག་སྟེ་ སྡུག་བསྔལ་གྱི་རྒྱུ་འབྲས་གཉིས་ཆ་ར་མེད་
པའི་ ཐར་པའི་གོ་འཕང་འདི་ལུ་ འགོག་པའི་བདེན་པ་ཟེར་སླབ་ནི་དང་། ལམ་གྱི་བདེན་པ་ཟེར་མི་འདི་ འབྲས་བུ་ཐར་པའི་གོ་འཕང་
འཐོབ་ནིའི་དོན་ལུ་ བརྩོན་དགོ་པའི་ འཕགས་པའི་ལམ་ཡན་བརྒྱད་ལུ་ ལམ་གྱི་བདེན་པ་ཟེར་སླབ་ནི་ཨིན།
ཚིཚིགག་་དོདོནན།། ཀུན་འབྱུང་ = སྡུག་བསྔལ་འབྱུང་བའི་རྒྱུ་ཉོན་མོངས་པ།
འགོག་པ་ = སྡུག་བསྔལ་མེད་པའི་ཐར་པའི་གོ་འཕང་།
དྲིདྲི་་བབ།།
༡. བདེན་པ་བཞི་ རེ་རེ་བཞིན་བྲིས།
༢. སྡུག་བསྔལ་གྱི་བདེན་པ་འདི་ རྒྱུ་ག་ཅི་ལས་བརྟེན་ཏེ་བྱུངམ་སྨོ?
༣. ལམ་གྱི་བདེན་པ་དང་ འགོག་པའི་བདེན་པ་གི་ ཁྱད་པར་བྲིས?
ལམ་གྱི་གཙྩོ་བྩོ་བདེན་བཞི་མཐྩོང་དགོཔ།
དེ་ལྟར་འཕགས་པའི་བདེན་པ་བཞི་པྩོ་དག །མཐྩོང་བར་བགྱི་སད་རྟག་ཏུ་བརྩོན་པར་བགྱི།།
ཐར་པ་འཐོབ་ནི་གི་ལམ་ གོང་ལུ་བཤད་ཚར་མི་ འཕགས་ལམ་ཡན་ལག་བརྒྱད་འདི་ཚུ་ཨིན། འདི་འབདཝ་ལས་བརྟེན་ཏེ་ མི་
དབང་རྒྱལ་པོ་ཁྱོད་ཀྱིས་ འཕགས་པའི་བདེན་པ་བཞི་འདི་ སྡུག་བསྔལ་ཤེས་པར་བྱ། ཀུན་འབྱུང་སྤང་བར་བྱ། འགོག་པ་འཐོབ་པར་
བྱ། ལམ་རྒྱུད་ལ་བསྟེན་པར་བྱ། ཟེར་གསུངས་དོ་བཟུམ་ བདེན་པ་བཞིའི་དོན་ཚུ་ མཐོང་བའམ་རྟོགས་ཚུགས་ནིའི་དོན་ལུ་ དུས་ཨ་
རྟག་ར་ ལམ་བསྒོམ་ནི་ལུ་ བརྩོན་དགོཔ་ཨིན་ནོ།།
ཉམས་ལེན་ཁྱིམ་པ་ཚུ་གིས་ཡང་བསྒྲུབ་ཚུགས།
པང་ན་དཔལ་གནས་ཁྱིམ་པ་རྣམས་ཀྱིས་ཀྱང༌། །ཤེས་པས་ཉོན་མྩོངས་ཆུ་བྩོ་ལས་བརྒལ་གྱི།།
ང་བཅས་ འཇིག་རྟེན་ཁྱིམ་པ་ཚུ་གིས་ཡང་ བདེན་པ་བཞི་གི་དོན་རྟོགས་ཚུགས་མི་ དཔེར་ན་ རྒྱལ་པོ་གཟུགས་ཅན་སྙིང་པོ་བཟུམ་
དང་ རང་གི་ཕང་མར་ བུ་གཞི་དང་དཔལ་འབྱོར་ལོངས་སྤྱོད་ཚུ་ མ་སྤང་པར་རྒྱལ་སྲིད་སྐྱོང་བཞིན་དུ་ཡང་ སངས་རྒྱས་ལས་ཆོས་ཉན་
ཏེ་ ཡང་དག་པའི་བདེན་པ་མཐོང་སྦེ་ ཉོན་མོངས་པའི་སྡུག་བསྔལ་གྱི་ ཆུ་བོ་ལས་བརྒལ་བའི་དཔྱེ་ཡོདཔ་བཟུམ་སྦེ་ རྒྱལ་པོ་ཁྱོད་
ཀྱིས་ཡང་ ཐུགས་དཔའ་མ་ཞུམ་པར་ དེ་བཟུམ་སྦེ་མཛད་གནང་དགོ།
ཚིཚིགག་་དོདོནན།། པང་ན་ = ཕང་མར།
དཔལ་གནས་ = རྒྱུ་ནོར་ལོངས་སྤྱོད་ཡོད་མི།
གང་དག་ཆོས་མངོན་བགྱིས་པ་དེ་དག་ཀྱང༌། །གནམ་ནས་བབས་པ་མ་ལགས་ལྩོ་ཐྩོག་བཞིན།།
ས་རུམ་ནས་ཐྩོན་མ་ལགས་དེ་དག་སྔོན། །ཉོན་མྩོངས་རག་ལས་སྐྱེ་བྩོ་ཁོ་ནར་བས།།
གང་དག་ཟེར་ ཆོས་ཀྱི་གནས་ལུགས་ ངོ་མ་མཐོང་བའི་ འཕགས་པ་ཚུ་ཡང་ གནམ་ཁ་ལས་ ཆརཔ་བཟུམ་ བབས་བབས་ཡང་
མེན། ལོ་ཐོག་བཟུམ་ ས་ནང་ལས་ སྐྱེས་སྐྱེསཝ་ཅིག ཡང་མེན། དེ་ཚུ་ཡང་ དང་པོ་ ཉོན་མོངས་པ་ཤུགས་ཆེ་བའི་ དབང་ལུ་
ཐལ་མི་ལུ་ སྐྱེས་ཏེ་འབད་རུང་ ཤུལ་ལས་བླ་མ་དགེ་བའི་བཤེས་གཉེན་ཚུ་བརྟེན་ཏེ་ ལམ་ཚུལ་བཞིན་དུ་ བསྒྲུབས་པའི བསོད་
ནམས་ཀྱི་ནུས་པ་ལས་ འཕགས་པ་དགྲ་བཅོམ་པ་ལུ་ གྱུར་མི་ཙང་ཙ་ཨིནམ་ལས་ རྒྱལ་པོ་ཁྱོད་ཀྱིས་ཡང་ ཐུགས་དཔའ་མི་ཞུམ་པར་
ལམ་སྒྲུབ་པའི་སྐབས་ལུ་ དཀའ་ངལ་ཚུ་ དང་ལེན་མཛད་གནང་དགོཔ་ཨིན་ནོ།།
ཚིཚིགག་་དོདོནན།། གང་དག་ = མི་ལ་ལུ་ཅིག།
ཆོས་མངོན་བགྱིས་པ་ = ཆོས་ཀྱི་དོན་ག་ཨིནམ་སྦེ་རྟོགས་མི།
ས་རུམ་ = ས་ནང་ལས།
སྐྱེ་བོ་ཁོ་ནར་བས་ = སོ་སོའི་སྐྱེ་བོ་ཚུ་གིས།
དྲིདྲི་་བབ།།
༡. བདེན་པ་བཞིའི་ རྐང་གྲངས་བྲིས།
༢. བདེན་པ་བཞི་རྟོགས་པ་ཅིན་ དགོས་པ་ག་ཅི་ཡོད?
༣. སྐྱེ་བུ་དམ་པ་ཚུ་ གནམ་ལས་འབབ་དང་ ས་ཁར་ལས་ཐོན་ཐོནམ་བཟུམ་ཨིན་ན? ག་ཅི་སྦེ?
དནྩོ ་བསྡུས་ཏེ་ཉམས་སུ་ལེན་ཚུལ།
བསྙེངས་དང་བྲལ་ལ་མང་དུ་གསྩོལ་ཅི་འཚལ། །ཕན་པའི་གདམས་ངག་དྩོན་པྩོ་འདི་ལགས་ཏེ།།
ཁྱོད་ཀྱིས་ཐུགས་དུལ་མཛོྩོད་ཅིག་བཅོམ་ལྡན་གྱི། །སེམས་ནི་ཆོས་ཀྱི་ར་བ་ལགས་པར་གསུངས།།
ག་ལུ་ཡང་ འདྲོག་དགོཔ་མེད་པ་ རྒྱལཔོ་ཁྱོད་ལུ་ ལེ་ཤ་ཞུ་སྟེ་ག་ཅི་འབད་ནི། མདོར་བསྡུས་སྦེ་ཞུ་བ་ཅིན། གདམས་ངག་ཚུ་
གི་ བཅུད་ངོ་མ་འདི་ར་རྒྱལཔོ་ཁྱོད་ཀྱིས་ ཁྱོད་རའི་ཐུགས་འདི་བཏུལ་ཏེ་ ག་དེ་དྲག་དྲག་ ཞི་ཞིང་དུལ་བ་ཟེར་ ཉོན་མོངས་པ་མེདཔ་
ཅིག་བཟོ་ནི་ལུ་ བརྩོན་གནང་དགོ། སངས་རྒྱས་བཅོམ་ལྡན་འདས་ཀྱི་ཞལ་ལས་ཡང་ སེམས་བཏུལ་ནི་འདི་ ཆོས་གེ་ར་གི་རྩ་བ་ཨིན་
ཟེར་ མདོའི་ནང་ལུ་ གསུངས་གནང་ནུག།
ཚིཚིགག་་དོདོནན།། བསྙེངས་དང་བྲལ་ = འཇིགས་པ་དང་བྲལ་བ། འདྲོག་ནི་མེདཔ།
མང་དུ་གསོལ་ཅི་འཚལ་ = ལེ་ཤ་ཞུ་སྟེ་ག་ཅི་འབད་ནི།
ཐུགས་དུལ་ = སེམས་བཏུལ་ནི།
དྲིདྲི་་བབ།།
༡. སེམས་བཏུལ་ནི་འདི་ ག་ཅི་གི་རྩ་བ་ཨིན་ཟེར་ གསུངས་ནུག?
༢. བསྙེངས་དང་བྲལ། ཐུགས་དུལ། བཅོམ་ལྡན། གདམས་ངག། ཚུ་གི་གོ་དོན་བྲིས།
མི་ཚེ་དྩོན་ཡྩོདཔ་འབད་དགོཔ།
ཁྱོད་ལ་དེ་སྐད་གདམས་པ་གང་ལགས་དེ། །བས་པར་དགེ་སྩོང་གིས་ཀྱང་བགྱི་བར་དཀའ།།
འདི་ལས་གང་ཞིག་སྤྱོྩོད་པའི་ངོ་བྩོ་དེའི། །ཡྩོན་ཏན་བསྟེན་པས་སྐ་ཚེ་དྩོན་ཡྩོད་མཛོྩོད།།
ས་སྐྱོང་མི་དབང་ཁྱོད་ལུ་ གོང་ལུ་ཞུ་མི་ ཆོས་ཀྱི་བཅུད་དོན་ག་ཨིན་མི་དེ་ཚུ་ བས་པར་ཟེར་ ག་ར་ཚངམ་སྦེ་ མི་ཚེ་གཅིག་ར་ དགེ་
བ་ལུ་བརྩོན་སྡོད་མི་ དགེ་སློང་ཚུ་གིས་ཡང་ འབད་ཚུགས་པར་ལཱ་ཁག་འོང་། ཨིན་རུང་ གདམས་ངག་དེ་ཚུ་གི་གྲས་ལས་ རང་
གིས་ག་འབད་ཚུགསཔ་ཅིག་ གདམ་ཁ་རྐྱབ་ཞིནམ་ལས་ ཉམས་སུ་ལེན་ཏེ་ ད་རེས་ཀྱི་སྐུ་ཚེ་འདི་ དོན་མེད་ཆུད་ཟད་ལུ་མ་གཏང་
པར་ དོན་དག་ཡོདཔ་ཅིག་ མཛད་གནང་དགོ།
ཚིཚིགག་་དོདོནན།། དེ་སྐད་ = དེ་བཟུམ།
བས་པར་ = ག་ར་ཚངམ་སྦེ།
དོན་ཡོད་ = དོན་དག་ཡོདཔ།
དྲིདྲི་་བབ།།
༡. ཚིགས་བཅད་འདི་ནང་ལས་ ཤེས་དགོཔ་ངོ་མ་ག་ཅི་ཨིན་མས?
༢. བཤེས་སྤྲིངས་ནང་ལས་གསུངས་མི་་ཚུ་ལས་ ཁྱོད་ཀྱིས་ ག་འདི་ཉམས་སུ་ལེན་ཚུགས་ནི་བཟུམ་འདུག་གོ?
རྗེས་སུ་ཡི་རངས་དང་དགེ་བ་བསྔོ་ཚུལ།
ཀུན་གྱི་དགེ་བ་ཀུན་ལ་ཡི་རང་ཞིང༌། །ཉིད་ཀྱི་ལེགས་པར་སྤྱོད་པ་རྣམ་གསུམ་ཡང༌།།
སངས་རྒྱས་ཉིད་ཐྩོབ་བགྱི་སད་ཡྩོངས་བསྔོས་ནས།།
སོ་སོའི་སྐྱེ་བོ་དང་། འཕགས་པ་ག་ར་གི་ ཟག་བཅས་དང་ཟག་མེད་ཀྱི་དགེ་བ་ལུ་ སྔོན་མ་གི་སངས་རྒྱས་དང་བྱང་ཆུབ་སེམས་དཔའ་ཚུ་
གིས་ རྗེས་སུ་ཡི་རང་མཛད་དོ་བཟུམ་ རང་གིས་ཡང་ རྗེས་སུ་ཡི་རང་བསྒོམ་དགོཔ་དང་ རང་གི་ལུས་ངག་ཡིད་གསུམ་གྱིས་ དགེ་བའི་
ལཱ་ལེགས་ཤོམ་སྦེ་བསྒྲུབས་པའི་ དགེ་བ་རྣམ་པ་གསུམ་འདི་ཡང་ རང་འདོད་ཀྱི་བསམ་ངན་སྤངས་ཏེ་ གཞན་སེམས་ཅན་ཚུ་རྫོགས་
པའི་སངས་རྒྱས་ཀྱི་གོ་འཕང་འཐོབ་ནིའི་དོན་ལུ་ ཡོངས་སུ་རྫོགསཔ་སྦེ་བསྔོ་བ་ཅིན་ ཐེག་ཆེན་གྱི་དགེ་བ་རྒྱ་ཆེན་པོ་ལུ་འགྱུར་ནི་ཨིན་ནོ།།
༼ལྷན་ཐབས།༽ གནས་སྐབས་ཀྱི་ལམ་དང་མཐར་ཐུག་སངས་རྒྱས་ཀྱི་འབྲས་བུ།
དེ་ནས་དགེ་བའི་ཕུང་པོ་འདི་ཡིས་ཁྱོད། །སྐྱེ་བ་དཔག་ཏུ་མེད་པར་ལྷ་མི་ཡི།།
འཇིག་རྟེན་ཀུན་གྱི་རྣལ་འབྱོར་དབང་མཛད་ནས། །འཕགས་པ་སྤྱན་རས་གཟིགས་དབང་སྤྱོད་པ་ཡིས།།
འགྲོ་བ་ཉམ་ཐག་མང་པོ་རྗེས་བཟུང་སྟེ། །འཁྲུངས་ནས་ན་རྒ་འདོད་ཆགས་ཞེ་སྡང་རྣམས།།
བསལ་ཏེ་སངས་རྒྱས་ཞིང་དུ་བཅོམ་ལྡན་འདས། །འོད་དཔག་མེད་དང་འདྲ་བར་འཇིག་རྟེན་གྱི།།
མགོན་པོ་སྐུ་ཚེ་དཔག་ཏུ་མེད་པར་མཛོད།།
དེ་སྦེ་ དགེ་བ་བསྔོ་མི་ བསོད་ནམས་ཀྱི་ཕུང་པོ་འདི་གིས་ རྒྱལ་པོ་ཁྱོད་ ལམ་སྒྲུབ་པའི་གནས་སྐབས་ལུ་ སྐྱེ་བ་ཚད་མེདཔ་
ཅིག་ ལྷ་དང་མི་ཡི་འཇིག་རྟེན་ལུ་ རྣལ་འབྱོར་གྱི་དབང་ཕྱུག་སྦེ་འཁྲུངས་ཞིནམ་ལས་ སྤང་རྟོགས་ཀྱི་ཡོན་ཏན་ག་ར་མངོན་དུ་མཛད་
དེ། ས་བཅུའི་ལམ་སྒྲུབ་པའི་གནས་སྐབས་ལུ་ འཕགས་པ་སྤྱན་རས་གཟིགས་དབང་ཕྱུག་གིས་ སྐྱེ་བོ་ཉམ་ཐག་མི་འདི་ཚུ་ འཁོར་
བའི་སྡུག་བསྔལ་ལས་སྐྱབས་མཛད་དོ་བཟུམ་མའི་སྤྱོད་པ་གིས། སྐྱེ་བོ་ཉམ་ཐག་མི་ལེ་ཤ་ཅིག་ རྗེས་སུ་བཟུང་སྟེ་ ཐུགས་སྙིང་རྗེའི་
དབང་གིས་ ཡང་ལས་ཡང་དུ་ སྲིད་པ་མཐའ་མར་སྐུ་འཁྲུངས་ཏེ་ འགྲོ་བ་སེམས་ཅན་ཚུ་གི་ ན་བ་དང་རྒ་བ་སོགས་ སྡུག་བསྔལ་
གྱི་བདེན་པ་དང་། འདོད་ཆགས་ཞེ་སྡང་སོགས་ ཀུན་འབྱུང་གི་བདེན་པས་བསྡུས་པའི་ སྡུག་བསྔལ་གྱི་རྒྱུ་དང་འབྲས་བུ་ཚུ་ག་ར་བསལ་
ཏེ། སེམས་ཅན་སྨིན་པ་དང་། མཐར་ཐུག་གི་འབྲས་བུ་ སློབ་ལམ་གྱི་དུས་ལུ་ རང་གི་དགེ་བའི་རྩ་བ་གིས་ རྩིས་ཟིན་པའི་འབྲས་
བུ་ སངས་རྒྱས་ཀྱི་ཞིང་ཁམས་ བདེ་བ་ཅན་ལུ་ བཅོམ་ལྡན་འདས་མགོན་པོ་འོད་དཔག་མེད་དང་ ཅོག་འཐདཔ་སྦེ་ འཇིག་རྟེན་གེ་ར་
གི་ མགོན་པོ་སྐྱབས་མཛད་མི་ལུ་གྱུར་ཏེ་ སྐུ་ཚེ་དཔག་ཏུ་མེད་པ་ ཞབས་པད་བརྟན་པར་བཞུགས་ཏེ་ སངས་རྒྱས་པར་མཛོད་ཅིག།
ཚིཚིགག་་དོདོནན།། དཔག་ཏུ་མེད་ = ཚད་མེད།
རྣལ་འབྱོར་དབང་ཕྱུག་ = ཡོན་ཏན་གེ་ར་མཁྱེན་མི།
ཉམ་ཐག་ = སྡུག་བསྔལ་གྱིས་ཐང་ཆད་མི།
དྲིདྲི་་བབ།།
༡. རང་གི་མི་ཚེ་ དོན་དག་ཡོདཔ་ག་དེ་སྦེ་ བཟོ་དགོཔ་སྨོ?
༢. དགེ་བ་ག་དེ་སྦེ་ བསྔོ་དགོཔ་ཨིན་ན?
༣. ཟག་བཅས་དང་ ཟག་མེད་ཀྱི་ཁྱད་པར་བྲིས།
བབཀོཀོདད་་རྒྱརྒྱ༑༑ འོའོགག་་གིགི་་མིམིངང་་ཚིཚིགག་་ཚུཚུ་་ ལལགག་་ལེལེནན་་འའཐཐབབ་་སྟེསྟེ་་ རྗོརྗོདད་་ཚིཚིགག་་རེརེ་་བབཟོཟོ།།
དཔག་ཏུ་མེད། རྣལ་འབྱོར། འཕགས་པ། ཉམ་ཐག། ན་རྒ། འདོད་ཆགས།
༼ལྷན་ཐབས།༽ ལམ་དང་འབྲས་བུའི་དྩོན་ག་ར་བཅུད་བསྡུས་ཏེ་གདམས་པ།
ཤེས་རབ་ཚུལ་ཁྲིམས་གཏོང་འབྱུང་གྲགས་ཆེན་དྲི་མ་མེད། །ལྷ་ཡུལ་ནམ་མཁའ་དང་ནི་ས་སྟེང་རྒྱས་མཛད་ནས།།
ས་ལ་མི་དང་མཐོ་རིས་ལྷ་ནི་ན་ཆུང་མཆོག །བདེ་དགས་དགའ་བ་ངེས་པ་རབ་ཏུ་ཞི་མཛད་དེ།།
ཉོན་མོངས་ཉམ་ཐག་སེམས་ཅན་ཚོགས་ཀྱི་འཇིགས་སྐྱེ་དང༌། །འཆི་བ་ཞི་མཛད་རྒྱལ་བའི་དབང་པོ་ཉིད་བརྙེས་ནས།།
འཇིག་རྟེན་ལས་འདས་མིང་ཙམ་ཞི་ལ་མི་བསྙེངས་པ། །མི་བགྲེས་ནོངས་པ་མི་མངའི་གོ་འཕང་བརྙེས་པར་མཛོད།།
གནས་ལུགས་རྟོགས་པའི་ཤེས་རབ། ཉམས་པ་མེད་པའི་ཚུལ་ཁྲིམས། སེར་སྣ་མེད་པའི་སྦྱིན་པ་བཏང་བ་ལས་ བྱུང་བའི་ ཚོགས་
གཉིས་ཀྱི་འབྲས་བུ་ རང་དོན་དུ་གྲགས་པ་ཆེན་པོ་ སངས་རྒྱས་ཀྱི་གོ་འཕང་ ཐོབ་པ་ལུ་བརྟེན་ཏེ་ གཞན་དོན་གྱི་མཛད་པ་འཕྲིན་
ལས་ ལྷ་ཡུལ་ནམ་མཁའ་དང་། ས་སྟེང་མི་ཡུལ་ལུ་ གང་ལ་གང་འདུལ་གྱི་ སྐུ་གཟུགས་ཀྱིས་ཁྱབ་པའམ་ རྒྱས་པར་མཛད་
ཞིནམ་ལས། ས་ལུ་གནས་པའི་མི་དང་། མཐོ་རིས་ཀྱི་ལྷ་ཚུ་གིས་ ལྷ་དང་མི་ཡི་བུད་མེད་ ན་ཆུང་ཡིད་འོང་ཚུ་བསྟེན་ཏེ། ལུས་
སེམས་བདེ་བ་དང་ དགའ་བ་བསྐྱེད་པའི་ཉོན་མོངས་པ་ ངེས་པར་རབ་ཏུ་ཞི་བར་མཛད་དེ། ཉོན་མོངས་སྡུག་བསྔལ་གྱིས་ ཉམ་ཐག་པའི་
སེམས་ཅན་ག་ར་ འཇིག་ལྟ་གིས་གཙོས་པའི་ ཉོན་མོངས་པའི་འཇིགས་པ་དང་། མ་རིག་པ་ལས་ སྲིད་པ་གསུམ་གྱིས་གཙོས་པའི་སྐྱེ་
བ་དང་། ཚེ་ཟད་པའི་འཆི་བ་ལ་སོགས་པ ཞི་ཐབས་མཛད་ཚུགས་པའི་ རྒྱལ་བའི་དབང་པོ་ཐོབ་ཞིནམ་ལས། རང་དོན་ ཞི་བ་ཆོས་ཀྱི་
སྐུ་ནི་ འཇིག་རྟེན་ལས་འདས་པ་ སྐྱེ་བ་མེད་པས་ ཞི་བ། འཆི་བ་མེད་པས་ མི་བསྙེངས་པ། རྒ་བ་མེད་པས་ མི་བགྲེས་པ། ན་
བ་ལ་སོགས་པའི་ནོངས་པའམ་ ཉེས་པའི་སྐྱོན་མི་མངའ་བའི་ གོ་འཕང་མཆོག་ འཐོབ་ཚུགསཔ་ཨིནམ་ མཁྱེན་པར་མཛོད་ཅིག།
ཚིཚིགག་་དོདོནན།། དྲི་མ་མེད་ = སྐྱོན་མེད་མི།
འཇིག་རྟེན་ལས་འདས་པ་ = འཁོར་བ་ལས་བརྒལ་མི།
དྲིདྲི་་བབ།།
༡. སངས་རྒྱས་ཀྱི་གོ་འཕང་ཐོབ་པ་ཅིན་ ཡོན་ཏན་ག་དེ་སྦེ་ར་ཡོདཔ?
༢. ཚོགས་གཉིས་ ག་ཅི་ལས་བརྟེན་ཏེ་ འབྱུངམ་སྨོ?
༣. ལྟག་གི་ རྩ་བ་དང་འགྲེལ་པ་ཚུ་ལྷག་སྟེ་ བྱ་ཚིག་དང་ཁྱད་ཚིག་གསུམ་རེ་ ཐོ་བཀོད་འབད།
མཛོད་བྱང༌།
བཤེས་པའི་སྤྲིང་ཡིག་སློབ་དཔོན་འཕགས་པ་ཀླུ་སྒྲུབ་ཀྱིས་ མཛའ་བོ་མཐུན་བཤེས་ རྒྱལ་པོ་བདེ་སྤྱོད་བཟང་པོ་ལ་བསྐུར་བ་རྫོགས་སོ།།
འའགྱུགྱུརར་་བྱབྱངང༌༌།།
བཤེས་སྤྲིངས་འདི་ སྔོན་མར་རྒྱ་གར་གྱི་མཁན་པོ་སརྦ་ཛཱ་དེ་བ་ ཟེར་བོད་སྐད་ནང་འབད་བ་ཅིན་ ཐམས་ཅད་མཁྱེན་པའི་ ལྷ་ཟེར་མི་
དང་། ཞུ་ཆེན་གྱི་ལོ་ཙཱ་བ་བནྡེ་ དཔལ་བརྩེགས་གཉིས་ཀྱིས་ ལེགས་སྦྱར་ལྷའི་སྐད་ལས་ བོད་སྐད་ནང་ལུ་ སྐད་སྒྱུར་གནང་ཡོདཔ་
ཨིན་པས།།

